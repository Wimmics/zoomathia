parent_uri,type,id,title,text,author,work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/1,Paragraph,1,,"Restat nunc de animalibus exempla ponere. Illa autem sic distinguuntur, quia aut volatilia sunt, <ut> aves, aut natatilia, ut pisces, aut gressibilia, sicut bestie et iumenta, aut reptilia, sicut serpentes et vermes, de quorum naturis et proprietatibus multa possunt ad mores hominum utiliter applicari. Et significanter dixit Job. ‘Interroga iumenta et docebunt te, volatilia celi et indicabunt tibi, loquere terre et respondebit tibi et enarrabunt pisces maris’. Omnia enim hec nos docent, loquuntur nobis et respondent, cum ex eorum consideracione percipimus, qualiter necessarios actus componere debeamus.",Iob,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/2,Paragraph,1,,"Abicere debet homo illa, que gravant et impediunt, exemplo aquile, que secundum Aristotelem VII° de animalibus cubat super ova triginta diebus, multumque gravatur in nido, ut venari non possit, unde plus quam duos pullos pascere non sufficit, ideo tercium ovum vel tercium pullum abicit.",Aristoteles,De animalibus Aristotelis
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/2,Paragraph,2,,"Item, licet cornua cervis sint pro ornatu et defensione, tamen dicit philosophus VII° de animalibus: abicit ea singulis annis. Abicit tamen ea propter necessitatem et pondus: habet enim iuvamentum vel ocitatem corporis, et multa ramificacio cornuum magis ei nocet quam iuvet. Sic debet homo abicere terrena, que, licet sibi videantur utilia, tamen quia suo pondere eum gravant, et multis involucionibus et perplextatibus quasi ramificacionibus cornuum impediunt velocitatem cursus sui ad deum. Ecclesiastico III: tempus custodiendi et tempus abiciendi.",Philosophus,De animalibus Aristotelis
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/3,Paragraph,1,,"Abscondere se debet homo quandoque tempore adversitatis exemplo turturis. Que, ut dicit Aristoteles VII° de animalibus, latet hieme: nullus enim, ut est dicere, turturem vidit hieme, incipit autem latitacionem valde pinguis existens.",Aristoteles,De animalibus Aristotelis
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/3,Paragraph,2,,"Item gallina pavonis, ut idem dicit ubi supra, abscondit ova sua, ne a pavone frangantur. Cuius racio est secundum Albertum, quia aliquando coit cum gallina super ova et sic franguntur. Plinius autem dicit quod frangit ea desiderio incubantium, sed Phisiologus dicit quod propter invidiam, quia odit prolem suum. Sic homo debet obscondere bona opera sua, ne a dyabolo per ostentacionem inanis glorie corrumpantur. Gallina enim, que nimis clamat post ovum positum, cito perdit ipsum.",Aristoteles,De animalibus Aristotelis
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/3,Paragraph,3,,"Item secundum eundem ibidem abscondunt se et latitant pisces thunni hieme in profundo, et post latitacionem fiunt pinguissimi; sic tempore adversitatis homo debet latitare in profundo humilitatis et tunc pinguedine gracie et cetera.",Aristoteles,De animalibus Aristotelis
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/3,Paragraph,4,,"Item abscondere debet quandoque tempore gracie et adversitatis et prosperitatis. Quia, ut dicit Aristoteles ubi supra, latitant autem pisces aliqui estate, ut glaucus, et aurata, quia illo tempore, maxime sub cane, propter eversionem maris fiunt capture; sic eciam debet se homo abscondere eciam tempore prosperitatis, ne tunc a dyabolo capiatur.",Aristoteles,De animalibus Aristotelis
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/3,Paragraph,5,,"Item secundum philosophum septimo de animalibus cervi, abiectis cornibus, latitant, quoniam armis carent. Et ideo timens lupos latet cervus de die, de nocte vero vadit ad pascua, cum autem recreverint cornua, tunc exeunt secure, quia habent arma.",Philosophus,De animalibus Aristotelis
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/4,Paragraph,1,,"Abstinencia valet ad deponendum vetustatem prave consuetudinis. Quia, ut dicit Phisiologus, serpens, quando senio se gravari sentit, volens veterem pellem deponere ieiunat quadraginta diebus et noctibus, ut sic pellis eius faciliter relaxetur. Sic homo volens renovari et antiquam consuetudinem carnalis concupiscencie deponere, oportet eum prius a cibis et deliciis abstinere. Leo in sermone: per voluntarias afflicciones abstinencie caro concupiscenciis moritur et spiritus virtutibus renovatur.",Missing author,Physiologus
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/4,Paragraph,2,,"Item delectaciones gule sunt abstinencia castigande. Quia, ut dicit Plinius libro VIII°, leones rari sunt in potu, vescuntur alternis diebus, triduo cibis abstinent. Unde Gregorius: per hoc, quod a licitis abstinemus, ea nobis, que prius commisimus, illicita condonantur.",Plinius maior,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/4,Paragraph,3,,"Item exemplum abstinencie patet in ursa, que, ut dicit Aristoteles libro VII°, latitat circa quadraginta dies: in tempore hoc manifestum est, quod nihil comedunt, quia ibi, si tunc capiantur, vacua apparent venter et intestina; fiunt autem tempore latitacionis masculi et femelle pinguissimi. Sic eciam est corpus: cibus subtrahitur, anima impinguatur.",Aristoteles,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/4,Paragraph,4,,"Item philosophus in secundo de animalibus dicit quod cocodrillus in aqua debiliter videt, quia spissior est aere, sed extra aquam acute videt valde; sic in aquis deliciarum parum videt homo in contemplacione, sed extra eas melius. Ecclesiasticus: cogitavi a vino abstrahere et carnem meam, ut transferrem animum meum ad sapienciam.",Philosophus,De animalibus Aristotelis
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/5,Paragraph,1,,"Accidia. Ambrosius in Exameron libro : asinus piger et ad predam expositus docet nos vivaciores esse debere nec desidia cordis animique pigrescere, sed ad fidem confugere, que onera gravia solet alleviari.",Ambrosius Mediolanensis,Hexameron Ambrosii Mediolanensis
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/5,Paragraph,2,,"Item accidie frigus et concupiscencie estus maxime nocent anime. Cuius exemplum habetur in piscibus. Quos, ut dicit Aristoteles libro septimo, quia pisces, qui apud ascensum sepe moriuntur a calore, unde estate fugiunt a litoribus calidis, in profundum mare frigus eciam multum nocet, maxime habentibus lapidem in capite, ut cancris: talis lapis enim facile ex frigore congelatur et moritur. Sic homo debet fugere concupiscencie estum in profundum maris, idest amaritudinem lacrimarum, lapidem eciam habentibus in capite, idest duriciam in mente, nocet frigus accidie, quia per ipsum magis duratur et mortem inducit desperacionis.",Aristoteles,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/5,Paragraph,3,,"Item est sicut <hypnale> serpens, de qua dicit Solinus quod somno preterimit percussio; sic accidia somno pigricie et inercie interimit.",Solinus Caius Iulius,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/6,Paragraph,1,,"Activa vita. Activi sunt sicut pisces in aquis in lacrimis penitencie et devocionis, contemplativi sunt sicut aves maris per elevacionem contemplacionis.",Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/6,Paragraph,2,,"Item activi sunt sicut aves aquatice, que habent secundum Aristotelem pedes latos et clausos, non inter digitos divisos propter natandi necessitatem. Item caudas breves, ne in natando madefaccione caude se impediant. Sic activi, quorum est aliorum necessitatibus per pietatis opera subvenire, debent habere pedes latos, idest affectus expansos ad omnes, et sine scissione sui vel discordia operum debent habere digitos non divisos; debent eciam habere caudas breves, idest celerem expedicionem agendorum, danda non procrastinando.",Aristoteles,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/7,Paragraph,1,,"Adulatores sunt similes quibusdam beluis marinis, de quibus dicit Jorach quod de faucibus suis aquam exspirant cum vapore odore pleno, quem odorem alii pisces sequuntur et intrant in fauces eius, et protinus deglutit eos et ex eis se pascit; sic adulatores et heretici simplices quibusdam verbis dulcibus ad se trahunt et deglutiunt.",Iorath sive Iuba II rex Mauritanie,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/7,Paragraph,2,,"Item dicit idem Jorach quod est piscis faszez dictus, in cuius ore aqua coartata fit dulcis, unde pisces minores sequuntur illam, quos capit et deglutit. Sic in proposito Proverbia XVIII: profunda verba ex ore viri tanquam aqua.",Iorath sive Iuba II rex Mauritanie,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/7,Paragraph,3,,"Item verba dulcia adulatorum quandoque occidunt, sed aspera verba amici ad vitam reducunt, sicut cycada si profunditur oleo, necatur eo, quod poris obstructis spirare non valet, sed si statim superfundatur acetum, reviviscit eo, quod poros aperit, quos vis olei clausit.",Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/8,Paragraph,1,,"Ambicio. Quandoque magnis canibus pro osse litigantibus et medio os dimittentibus, venit parvus canis et inveniens os comedit; sic aliquibus magnis pro aliqua prebenda vel prelatura vacante in curia litigantibus, ipsis litigantibus, quandoque utrisque aufertur et alicui bono simplici, qui eam non exspectabat, confertur. Luca XX: deposuit potentes de sede et exaltavit humiles.",Lucas Evangelista,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/9,Paragraph,1,,"Amicus tamdiu manet, quam manet utilitas. Cuius exemplum videmus in accipitre, qui quamdiu ad predam est aptus, a domino suo diligitur <et> manu gestatur, sed quando inhabilis ad predam, non curatur, vel quando moritur, ut cadaver utitur. Sic dicit Seneca: amicus qui utilitatis causa assumptus est, tam diu manet et placebit, quamdiu utilis est.",Seneca Lucius Anneus,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/9,Paragraph,2,,"Item pulli vulpium, quando non inveniunt lac in matris uberibus, eam mordent dentibus et quasi extraneam reputant.",Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/9,Paragraph,3,,"Item canis tamdiu diligit os carneum, quamdiu in eo invenit, quod rodat; sic et cetera.",Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/10,Paragraph,1,,"Amor spiritualis trahit ad superna, amor vero carnalis trahit ad terram et ad infima. In cuius signum bruta, que sola terrena querunt et amant, habent capud depressum ad terrena, homo vero sursum elevatum ad celestia. Basilius in Exameron: pecudes omnes terrene sunt, ideo incurvantur ad terram, sed alia plantacio celestis quantum figure habitu, figure tantum dignitate distat a brutis.",Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/10,Paragraph,2,,"Item tanto diucius amor durat spiritualis, in quo consistit vita anime, <et> conservatur, quanto minus habet de terrene cupiditatis ardore. Quia, ut dicit Plinius libro VII°, cervus numquam febrem sentit et diutissime vivit, scilicet plus quam centum annis; et hoc compertum est in cervis Alexandri post eius mortem captis post centum annos, qui habebant annulos aureos in naribus sibi missos. Sic homo carens febre estuantis cupiditatis in caritate, que est vita anime, diucius conservatur.",Plinius maior,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/10,Paragraph,3,,"Item ignis amoris divini animam non vastat, sed renovat. Unde tales anime similes sunt vestimentis, que fiunt da lana salamandre, quia, ut dicitur in natura rerum libro <…>, Alexander <papa> ex huius animalis vestem habuit, que cum aliquando ad mundiciam lavari deberet, non aquis lavabatur, sed in ignem proiciebatur, et sic per ignem candescebat.",Alexander,De naturis rerum Alexandri Nequam
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/11,Paragraph,1,,"Armatura spiritualis hominum assimilatur armature naturali animalium brutorum. Nam, ut dicit Plinius libro XI°, natura lusit animalium armis, cervus cornua sparsit; leones habent ungues, lupi dentes, lepores agilitatem ad fugiendum, apes aculeos. Sic homo spiritualis vivat ut cervus contra temptaciones carnis duobus cornibus, scilicet oracione contra interiores cogitaciones, et ieiunio, quo fugantur motus carnis exteriores, debet se iuvare scindendo et aperiendo quod intus latet per confessionem, dente conterendo per contricionem. Item fugiendo peccati occasionem. Item aculeo pungendo preterita per satisfaccionem.",Plinius maior,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/12,Paragraph,1,,"Avaricia assimilatur avibus rapacibus, quia dicit Ambrosius in Exameron libro tercio, accipitribus nihil copulatorium est preter coniugale consorcium propter aviditatem predandi et propter insidias explorandi; refugit enim avaricia plurimorum consortia.",Ambrosius Mediolanensis,Hexameron Ambrosii Mediolanensis
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/12,Paragraph,2,,"Item, ut dicit Aristoteles libro VII°, aquile nutriunt pullos, donec volare possint, tunc ex nido illos eiciunt et ex omni loco, qui circa est, expellunt. Eiciunt autem eos ad hec cura indigentes propter invidiam: omnibus enim est invidiosa et vehementis famis. Sic eciam avari suos domesticos eiciunt, ne eos expensas impendere oporteat, omnibus invident, timentes semper quod eis aliquid depereat, et vehementis sunt famis in pecuniis acquirendis.",Aristoteles,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/12,Paragraph,3,,"Item assimilantur grifonibus, de quibus dicit Solinus capitulo vigesimoprimo: in asiatica Scythia terre sunt locupletes, inhabitabiles tamen; nam cum auro et gemmis affluant, gripes autem universa tement, alites ferocissimi et ultra omnem rabiem desevientes, unde advenientes discerpunt. Sicut igitur istis aves istas divicias in suas utilitates non convertunt, sic avari. Ecclesiasticus : qui amat divicias, fructum non capiet ex eis.",Solinus Caius Iulius,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/12,Paragraph,4,,"Item assimilatur furmicis Indie, de quibus dicit Solinus capitulo XXVIII° quod sunt magne ad formam canis maximi, aureas arenas e pedibus excuciunt, quos pedes habent quasi leoninos; quas custodiunt, ne aliquis auferat, captatosque ad nece persequuntur. Sic avari aurum custodiunt, et tamen inde fructum non percipiunt nec aliis favent. Ecclesiasticus VI: vir, cui deus dedit divicias et cetera, usque ad hec vanitas et magna miseria est. Albertus XXVI° de animalibus: de bufone dicunt quod de terrestri humido non comedit per diem plus quam manu semel capere potest, timens quod terra ei non sufficiat.",Solinus Caius Iulius,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/13,Paragraph,1,,"Blasphemia. Cornices, ut dicit liber de natura rerum, aquilam et alias aves nobiles, quas tangere non audent, garritu suo impugnant, sed cum ille multum detulerint, tandem impaciencia victe lacerant importunas; sic aliqui deum et sanctos et bonos viros blasphemantes, post longam pacienciam ab ipsis lacerantur.",Missing author,De naturis rerum
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/14,Paragraph,1,,"Blanditores assimilantur scorpionibus. Qui, ut dicit Gregorius, palpando incedit, non mordet a facie, sed cauda ferit. Glossa supra Apocalipsim: scorpio blandus facie, cauda pungit occulte.",Gregorius Magnus,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/15,Paragraph,1,,"Beneficiencie non est obliviscendum, ut docet elephas, de quo dicit Solinus quod cum a venatore primo captus est, percutitur multisque verberibus tribulatur.",Solinus Caius Iulius,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/15,Paragraph,2,,"Idem dicit Aristoteles in VII° de animalibus; tunc venit alius, qui vult eum sibi habere obedientem, accedit et eum de manu percutientis eximit, quod advertens elephas, in manibus suis mansuescit eumque liberatorem suum recognoscens diligit et ei obedit. Sic igitur brutum animal sic diligit liberatorem suum, quanto magis anima Christum. <…> Beneficencie et communionis nolite oblivisci....",Aristoteles,De animalibus Aristotelis
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/16,Paragraph,1,,"Boni viri assimilantur apibus. Primo propter mundiciam. Dicit Aristoteles libro VIII°: apes ad nullum putridum accedunt neque utitur alimento, nisi habente dulcem humorem, diligit aquas claras, puras et scaturientes, solum in mundo vase mellificant. Item mortuas efferunt extra, ut mundus sit locus, similiter superfluum foris emittunt. Sic homo bonus debet omnem putredinem peccati fugere, dulcem humorem et cibum gracie diligere, aquas puras, claras et scaturientes divine sapiencie amare, non solum mortua, idest peccata mortalia, sed et superflua, idest venialia, de domo cordis sui amovere.",Aristoteles,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/16,Paragraph,2,,"Secundo propter prudenciam, quia, ut dicit Aristoteles libro VIII°, maiorem habent intelligencie subtilitatem multis animalibus, hiemem cognoscunt, quia tunc non exeunt ab alvearibus, sed et pluviam futuram custodes agnoscunt; habent ergo prudenciam respectu temporum. Sic homo bonus debet tempora prudenter previdere et secundum hoc se ipsum accomodare.",Aristoteles,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/16,Paragraph,3,,"Secundo sunt prudentes respectu operum. Aristoteles ubi supra: apes ordinantur ad diversa officia. Nam flores adducunt, quedam alie mollificant ceram et alie adducunt aqua, et sereno tempore operantur assidue, cum habuerint res convenientes; sic quilibet homo bonus debet diligenter facere id, quod potest et cetera.",Aristoteles,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/16,Paragraph,4,,"Tercio respectu impediencium: nam secundum Aristotelem ubi supra cum ventus <…>, lapidem firmaculum ferunt contra ventum; sic homo contra ventum temptacionis debet bonis operibus se firmare.",Aristoteles,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/16,Paragraph,5,,Item dicitur quod contra hostes domos suas amaris sucis proliniunt; sic homo debet se amaris lacrimis compunccionis muniri contra hostem et eius infestacionem.,Dicitur,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/16,Paragraph,6,,"Tercio assimilatur eis propter operacionis diligenciam, quia, ut dicit Plinius libro XI°, apes ad opera et labores exeunt nullusque, cum per celum licuerit, ocio perit dies; immo secundum Aristotelem ubi supra operose pugnant cum ociosis et interficiunt eas, et maxime reges earum hoc faciunt et extrahunt eas de alveariis. Unde Plinius ubi supra: cum igitur agmen ad opera processerit, alie flores pedibus aggerunt, alie ore guttisque lanugine totius corporis adolescentes ad opera egrediuntur, seniores autem intus operantur. Sic boni viri summopere debent vitare ocia et bonis operibus insistere incessanter, prope esse et humilitate sua.",Plinius maior,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/16,Paragraph,7,,"Quarto quoad obedienciam. Unde Ambrosius in Exameron: apes sibi regem ordinant, non forte, sed iudicio, regem ipsum tamquam a se constitutum diligunt, et apes, que legibus regis non obtemperant, penitencie condemnacione se ipsas militant, ut aculei sui vulnere moriantur, regemque suum summa proteccione defendunt et pro eo perire pulchrum putant, nulleque apes e domibus exire audent nec aliquos pastus adire, nisi rex fuerit egressus et volatus sibi vendicaverit principatum; si sic vide quanta religiosis reverencia et obediencia esse debet ad rectorem.",Ambrosius Mediolanensis,Hexameron Ambrosii Mediolanensis
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/17,Paragraph,1,,"Bonitas multum dependet quandoque a quiete et a motu. Animalia enim domestica paucioris sunt motus quam silvestria, et ideo maioris humiditatis quam silvestria, et ideo carnes domestice sunt meliores ad digerendum: nam ex multa quiete pori clauduntur et calor intus includitur, per quem grossi humores consumuntur, et sic carnes mollescunt et attenuantur; sed quia multum comedunt et bibunt, plus impinguantur et magis nutriunt. Sic viri spirituales et contemplativi quiete et secum morantes plus quam activi per lacrimarum compunccionem humidi, in quibus ex multa quiete clauduntur pori, idest sensus exteriores, et dissolvuntur in eis grossi humores, scilicet terrenarum cogitacionum et affeccionum, unde mollescunt pietate et attenuantur cibi et potus parcitate, sed quia spiritualibus nutrimentis intrinsecus habundant, ideo consolacionis et gracie pinguedine replentur. Psalmista: sicut adype et pinguedine repleatur anima mea.",Missing author,Liber Psalmorum
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/18,Paragraph,1,,"Cantus divine laudis delectat angelis. Cuius exemplum patet in delphinis, de quibus dicit Solinus quod mulcentur a musico, gaudent cantibus tibiarum, ubicumque symphonia est, gregibus adventant ; sic angeli voce cantancium et laudancium deum delectantur. Unde Basilius dicit in Exameron quod psalmodia demones fugat et angelos in adiutorium salutis invitat.",Solinus Caius Iulius,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/18,Paragraph,2,,"Item tedium vite huius alleviat, quia dicit Ambrosius quod lucinia, idest philomela, pervigil custos, dum ova quedam gremio corporis fovet, insomnem longe noctis <laborem> cantilene suavitate solatur, quo possit non minus dulcibus modulis, ut mihi videtur. Unde Basilius ubi supra: cantus psalmodie est scutum in nocturnis vero terroribus et diversorum requies laborum, tutela a penis, iuvenibus ornamentum, solamen senibus, mulieribus aptissimus decor et cetera.",Ambrosius Mediolanensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/19,Paragraph,1,,"Caritatem fraternam docent nos castores. Qui, ut dicitur libro de natura rerum, in grege vivunt, suam speciem diligunt, dentibus ligna precidunt et ad sua latibula ferunt miro modo. Nam unum supremum ponunt pedibus elevatis pro vehiculo, et inter eius crura ligna abscisa componunt et oneratum ad latibula sua trahunt, quem exonerant et cum subtilitate sibi habitacula preparant. Hoc igitur docet nos illam legem caritatis implere, qua dicitur alter alterius onera portate et sic adimplebitis legem Christi: Ad Galatas VI.",Missing author,De naturis rerum
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/19,Paragraph,2,,"Item caritas requirit, ut forciores in laboribus debiliores precedant, ut imbecilliores ipsos levites ferant, docent nos cervi. Qui, ut dicit Solinus capitulo XXVII°, qui transitando maria infirmos ponunt ultimo et lassorum capita clunibus per vices sustinent. Ita debemus firmiores imbecillitates infirmorum sustinere. Ad Romanos XV.",Solinus Caius Iulius,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/20,Paragraph,1,,"Carnales homines sunt vulturibus similes. Quia, ut dicit Jeronimus, in alto volans cadaver in infimo conspicit et pro amore cadaveris sublimitatem aeris derelinquit et ad infima se submittit, et quando se erigit, contra ventum alas percutit, et magis amminniculo venti quam robore proprio ab infimis in aerem se extollit sic. Sic carnales homines pro cadavere carnalis delectacionis ad infima immunda descendunt et cum talibus se dederint, vix a talibus recedunt, unde pro tali delectacione a dignitate spiritus ad immundiciam carnis descendunt. Psalmista: homo cum in honore et cetera. Tamen si talis post casum debet resurgere, oportet quod ad adventum, idest spiramen sancti spiritus, ala mentis et ala operis se per penitenciam percutit, et sic magis gracia spiritus sancti quam suo robore in altum resurgit. Item quanto cura carnis in homine plus crescit, tanto magis animam ad bona retardat, sicut videmus quod vultur propter multitudinem carnis tardis volatibus pergit; sic corpus, quod corrumpitur, aggravat animam et deprimit.",Hieronymus Stridonensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/21,Paragraph,1,,"Caro nostra assimilatur vacce, que impinguata iugum abicit, cui libere minus se pasta subicit, in fimo autem proprio iacens et torpens pinguescit. Sic caro nostra ex refeccione gule et ex fimo luxurie et ocio impinguata recalcitrat et jugum semper portare recusat. Deuteronomio XXII: incrassatus est dilectus meus et recalcitravit.",Missing author,Deuteronomium
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/21,Paragraph,2,,"Caro nostra domanda est ad modum iuvence. Est enim juvenca iuvenis vacca, que iam iugo est apta. Que, ut dicit Ysidorus, quia animal lascivum est, iugo forciori premitur et stimulo pungitur, ut recte bovem sequatur; sic caro lasciva debet forti iugo penitencie, premi et penalium operum stimulo molestari.",Isidorus Hispalensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/21,Paragraph,3,,"Item assimilatur syrene, que sunt monstra ab umbilico figuram <virginis> habencia, residuam vero piscis. Quia, ut dicit Phisiologus, dulcedine cantus sui hominem subdormire faciunt, quem cum viderint sopitum, ignarum invadunt et carnes eius dilaniant. Syrena est carnis concupiscencia, cuius cantus dulcedo est carnis delectacio vel delectacionis suggestio, ad quam tunc homo dormit, cum per negligenciam non resistit, a qua per peccatum anima prosternitur et peccandi devoratur consuetudine. Ysaia XIV: syrene in delubris voluptatis et cetera.",Missing author,Physiologus
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/21,Paragraph,4,,"Item assimilatur scorpioni. Cuius venenum, ut dicit Plinius libro <…>, per triduum valde ledit et tandem lenta morte perimit, nisi cicius occurratur; sic concupiscencia carnis ledit per triduum, primo delectabili cogitacione, secundo consensus adhibicione, tercio operis implecione, et sic interimit peccatum luxurie, quia ad eternam mortem ducit, nisi remedio penitencie cicius occurratur.",Plinius maior,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/21,Paragraph,5,,"Item carnis vicia assiduitate boni operis removentur exemplo caprioli. Cuius carnes, ut dicit <…>, assiduitate motus et velocitate a superfluitatibus expurgantur, saporis et odoris gravitas ab eorum carnibus amputatur. Sic eciam ex cursu boni operis et assiduo motu laboris caro nostra a viciorum carnalium passionibus liberatur, quarum nutrimentum est ocium. Ecclesiastico XXXII: multam enim maliciam docuit ociositas.",Ecclesiasticus,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/21,Paragraph,6,,"Item carnis temptacionem homo melius fugiens quam resistendo evadit, sicut capreolus non ungue neque dente, sed sola velocitate fugiendo a canibus se defendit. Ad Corinthios VI: fugite fornicacionem.",Missing author,Epistola Pauli ad Corinthios prima
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/22,Paragraph,1,,"Cautelam contra infestaciones demonum docent nos columbe, quia secundum philosophum libro VIII° accipitrum modi sunt tres: quidam enim columbas non capiunt, nisi super terram, quidam vero non, nisi super arbores, quidam vero non, nisi volantes in aere, que omnia columbe cognoscentes, cum horum aliquem viderint, ad locum se transferunt, in quo illud genus non percutit; sic et cetera.",Philosophus,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/23,Paragraph,1,,"Claustralem vitam docent apes. De quibus dicit Plinius XLI° libro quod nihil noverint, nisi quod commune est. Ambrosius vero in Exameron docet: apes quasi quandam rem publicam curare videntur, hee sole in omni genere animancium communem omnibus sobolem habent, unam incolunt mansionem, communis omnibus labor est, communis cibus et communis fructus, communis volatus; sic claustrales et cetera.",Plinius maior,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/24,Paragraph,1,,"Cecitatem mentis evadere docet nos lacerta. Que, ut dicit Jorach, cum senuerit, abscurantur oculi eius et excecatur, tunc contra solem ad eius radios intendit et oculos suos aliquando tempore matutino dirigit, quousque redeat visus eius et perfecte videat, ut prius; sic peccator peccatis excecatus debet oculos nostros mentis, scilicet intellectum, per oracionem et affectum per devocionem ad radios soli Christi dirigere, et sic oculi eius aperientur lumine celestis gracie. Ysaia XXXV: aperientur oculi cecorum...",Iorath sive Iuba II rex Mauritanie,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/25,Paragraph,1,,"Cibus spiritualis qualiter sit recipiendus, docet exemplum cameli. Quia, ut dicit liber de natura rerum, habet quatuor ventres, primus recipit cibum crudum, secundus aliquantulum digestum, tercius magis digestum, quartus complete digestum. Sic cibus spiritualis doctrine requirit quatuor receptacula: oportet enim, quod primo recipiatur in aure et ibi attente audiatur, secundo in corde, ut intelligatur et memoriter teneatur, tercio in manu, idest ut opere impleatur, quarto in ore, ut sapienter doceatur, et hec est completa verbi digestio. Mattheus V: qui autem fecerit et docuerit et cetera.",Missing author,De naturis rerum
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/26,Paragraph,1,,"Cogitaciones sicut aves volantes prope terram cicius capiuntur; sic homines terrena cogitantes et tunc se occupantes a dyabolo capiuntur. Apes super florencia resident et inde mel extrahunt, sic iusti de terrenis cogitantes inde extrahunt dulcedinem. Sed musce loca munda frequentant, ea maculant; sic peccatores eciam de mundis rebus quandoque immundas cogitaciones accipiunt.",Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/27,Paragraph,1,,"Confiteri et purgare peccata canes docent. Quia, ut dicit Plinius libro XXV°, vomiciones hoc animal primo videtur monstrasse homini. Inveniunt enim radicem, qua fastidiunt, unde tunc quam manducant et vomunt, cum nimis repleti sunt. Sic peccator comedens radicem penitencie, scilicet contricionem, vomet peccata sua per confessionem. Ecclesiastico XXI: evome illud et refrigerabit te.",Plinius maior,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/27,Paragraph,2,,"Item ranuncolo viridi proiecto in os canis, eum obmutescere facit <sicut verecundia> peccatorem a confessione peccati sui. Ysaia LVI: canes muti non valentes latrare.",Isaias,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/28,Paragraph,1,,"Confidencia sanctorum similis est fortitudini leonis. Cuius, ut dicit Ysidorus, tota virtus est in pectore, firmitas in capite. Sic tota sanctorum firmitas et virtus est in pectore, idest in corde, et in capite, idest in mente. Proverbiis XXVIII: iustus quasi leo confidens absque terrore erit.",Isidorus Hispalensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/29,Paragraph,1,,"Compunccio eicit sagulas peccati. Dicit enim Aristoteles quod quando capreolus vulneratus est, querit ciminum et comedit, quo sagittas de corpore suo eicit; tunc igitur peccator vulneratus ciminum comedit, cum humilitate tumorem elacionis reprimit. Cimini enim semen ventris inflacionem restringit.",Aristoteles,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/30,Paragraph,1,,"Contemplativa vita et abstinencia significantur in illis piscibus, qui iudeis in lege concessi fuerunt. Dicitur enim Levitico XI: omne quod habet pennulas et squamas sive in mare sive in fluminibus comedetis, ad litteram anguilla et similes non habentes pennulas et squamas propter excessum humiditatis iudeis prohibiti fuerunt; sed moraliter per pennulas intelligitur contemplativa vita, per squamas aspera vita, quorum utrumque est necessarium ad mundiciam spiritualium.",Missing author,Leviticus
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/30,Paragraph,2,,"Item contemplativi assimilantur avibus dulciter modulantibus, sicut philomene et merule, que silvas amant, in arboribus et frutectis nidificant, dulciter modulantur, dum ova fovent. Sic contemplativi querunt loca solitaria, nidum mentis, idest quietis, ponunt in ramis arboris et frutectis, idest in humilium et piorum exemplis, actibus et vestigiis, et ibi dulciter deum laudant vel laude vocali vel mentali vel utroque.",Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/30,Paragraph,3,,"Item assimilantur avi alcioni. De qua dicit Ambrosius in Exameron: alcion est avis maritima, que quasi in medio hiemis, quando maxime mare insurgit et fluctibus colliditur, fovet ova sua in litore maris et in septem diebus ea educit, quos aliis septem diebus enutrit, unde hos quatuordecim dies quasi presumpte serenitatis naute observant et eos alcionidas vocant. Si igitur est tante vis avicule, ut mare sue contemplacionis intuitu seviens tranquillum faciat, quanto magis racionalis, quia omnes tempestuosos motus cordis sedat. Non enim hec avis, quia mare procellosum videt, ova sua in litore ponere metuit aut eciam ante debitam educacionem pullorum recedit, sic et cetera.",Ambrosius Mediolanensis,Hexameron
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/30,Paragraph,4,,"Item contemplativi quiescunt in altissimis, sicut aquila in arduis ponit nidum suum, ut dicit Aristoteles libro VIII° capitulo <…>, quia aquila non nidificat in campestribus, sed in preruptis et in arboribus.",Aristoteles,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/30,Paragraph,5,,"Item cervi habitant in montibus iuxta illud Psalmorum ‘Montes excelsi cervis’ et cetera. In cuius signum dominus volens orare ascendit in montem, ubi et transfiguratus fuit ante illos, ut et contemplativi non in infimis, sed in altissimis quiescant per amorem...",Missing author,Liber Psalmorum
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/31,Paragraph,1,,Continenciam virginalem docent nos vultures. Qui secundum Ambrosium in Exameron libro V° sine concubitu dicuntur generare et concipere.,Ambrosius Mediolanensis,Hexameron
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/31,Paragraph,2,,"Item apes, quia, ut idem dicit in eodem, apes nullo concubitu miscentur nec libidine resolvuntur nec partus doloribus quatiuntur, sed integritatem corporis virginalem servantes subito maximum filiorum examen emittunt. Virgilius quarto Georgicorum: illum adeo placuisse mirare morem, quod nec concubitu indulgent, nec corpora segnes in Venerem solvunt aut fetus nixibus edunt.",Ambrosius Mediolanensis,Hexameron
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/31,Paragraph,3,,"Continenciam vidualem docent palumbi. Quod, ut dicit Aristoteles libro <…>, naturaliter se diligunt, hanc quoque continenciam servant, quod si quis parem suum amiserit, ulterius non coit.",Aristoteles,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/31,Paragraph,4,,"Idem facit turtur. Que, ut dicit Ambrosius, est avis pudica, que si iungalis propri fuerit amissione viduata, coniunccionem iterare recusat et nescit primam fidem irritam facere.",Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/31,Paragraph,5,,"Continenciam coniugalem docet leo. Odore enim, ut dicit Plinius, coitum pardi in adultera sentit totaque <vi> in penam consurgit, idcirco a culpa leena flumine abluitur et longius comitatur.",Plinius maior,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/31,Paragraph,6,,"Item continencia castimonie facit ad prolungacionem vite. Unde vultur, qui nullo concubitu miscetur, centum annis vivit, ut dicit Ysidorus.",Isidorus Hispalensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/32,Paragraph,1,,"Conversio non est differenda, sicut avis, que videt arcum tesum et sagittam paratam, non differt a volatu. Sic Psalmista: nisi conversi fueritis et cetera, <usque> arcum suum tetendit et cetera. Ecclesiastico V: ne tardes converti et cetera.",Missing author,Liber Psalmorum
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/33,Paragraph,1,,"Contricio. Sicut musca viva est cibus aranee, sed contrita et posita super morsum aranee venenosum venenum extrahit et dolorem alleviat, sic peccatum in homine vivens diabolum pascit, sed cum per penitenciam et contricionem mortificatur, demonum temptamenta repellit.",Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/34,Paragraph,1,,"Cor in homine diabolus primo invadit sicut accipiter in preda. Accipiter enim cor primo petit, quia cum sit avis calida, requirit grossum nutrimentum, quod est cor. Item vult totam predam in usum suum convertere, ideo incipit a corde, quod est radix et fons vite; sic diabolus sperat totum habere, cum cor habet. Posset tamen accipi in bono, quod deus sicut avis nobilis primo cor petit iuxta illud ‘Prebe mihi cor tuum ’.",Missing author,Biblia sacra
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/34,Paragraph,2,,"Item cor est mundandum, ut sit congruum dei habitaculum. Quia dicit Aristoteles libro IV°: piscis cicius accedit ad vas novum et mundum quam antiquum, immo nisi fuerit novum, raro accedit ad antiquum. Sic deus non accedit ad cordis vasculum, nisi sit novum et mundum, unde potuit <…>. Psalmista: cor mundum crea in me deus et spiritum rectum innova et cetera.",Aristoteles,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/35,Paragraph,1,,"Curiosi similes sunt cervis. Cervus enim, ut ait Plinius libro VIII°, cervus ad omnia stupet, ideo facilius obvium se prebet sagittantibus. Ita curiose mentes, dum quibusdam novitatibus stupent et immorantur, faciliter erroris iaculo vel peccati a diabolo feriuntur.",Plinius maior,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/36,Paragraph,1,,"Crudeles, ut tyranni vel raptores, sepe moriuntur fame et mendici exemplo aquile, de qua dicit Aristoteles libro VIII° quod senescentibus aquilis rostrum crescit, et quod sursum semper adversatur, magis tandem fame moritur. Dicit autem fabula quod hoc patitur, quia homo aliquando, cum esset extraneum, immiratus est.",Aristoteles,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/36,Paragraph,2,,"Item sunt sicut canes, qui afflictos invadunt. Psalmista: super dolorem vulnerum addiderunt.",Missing author,Liber Psalmorum
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/37,Paragraph,1,,"Crux Christi diabolum prostravit. Cuius exemplum habemus in bove silvestri, qui omne rubeum odit et insequitur, ideo venator rubeis induitur, quem ille bos persequitur et cum eum sibi appropinquare videt, retro arborem se abscondit, et tunc bos volens eum interimere, ita fortiter in arborem suis cornibus impingit, quod ibi heret et sic capitur. Huius bovis similitudinem gerit diabolus, qui omne rubeum persequitur, sine intermissione siciens sanguinem sanctorum; sic Christus venator rubeis se induit in passione, retro arborem crucis se abscondit, in quem diabolus volens cornibus impingere, in cruce impingit et sic se ipsum interimit.",Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/38,Paragraph,1,,"Detractor assimilatur serpenti, qui vocatur dipsas. Qui, ut dicit Ysidorus, tante exiguitatis esse fertur, ut dum calcatur, non videatur. Cuius venenum extinguit, antequam senciatur, et facies preventa morte nec tristiciam morituri indicat. Talis est detractor occultus. Ecclesiastico IV: sicut si mordeat serpens in silencio, ita nihil minus habet qui occulte detrahit.",Isidorus Hispalensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/38,Paragraph,2,,"Item serpens tortuose incedit. Unde secundum Ysidorum dicitur anguis, idest angulosus, quia numquam directe incedit; talis est detractor fraudulentus, qui incipit a commendacione, ut non credatur ex odio dicere, sed retorquet ad vituperacionem.",Isidorus Hispalensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/38,Paragraph,3,,"Tercio, quia serpens terram comedit. Sunt enim quidam serpentes, ut ait Plinius, qui latent in cavernis et lingunt pulverem et fugiunt terre humorem; sic detractor, qui aliis insidiatur, latet et solum illud, quod videt terrenum, vile et defectuosum, hoc comedit mordendo et detrahendo, Ysaia LXV: serpenti pulvis panis eius. Si quid vero bonum videt, illud supprimit.",Plinius maior,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/38,Paragraph,4,,"Item Ysidorus <…> libro ethimologiarum: leo non comedit hominem, nisi in magna necessitate famis. Econverso faciunt detractores, qui cum saturiati fuerint, incipiunt homines lacerare.",Isidorus Hispalensis,Etymologiarum sive Originum Isidori libri XX
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/38,Paragraph,5,,Item secundum philosophum animalia vorancia carnes crudas habent ora fetida; sic detractores. Psalmista: sepulchrum patens est guttur eorum et cetera.,Philosophus,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/39,Paragraph,1,,"Delectacio peccati occidit mentem sicut potus murem. Dicit enim Aristoteles libro <…> quod mus, si potaverit aquam, morietur, tunc autem delectacio potatur, quando ei consentitur.",Aristoteles,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/39,Paragraph,2,,"Item delectacio est causa mortis anime, sicut dulcedo mellis causa mortis ursi. Nam, ut dicit liber de natura rerum, quod ursi propter mel arbores ascendunt, quas notant venatores et ibi malleum suspendunt, sed cum ursus mellis avidus invenit illum malleum se impendientem et eum a se abicit, tanto vehemencius eum percutit, redeundo et occidit. Similiter dum homo dulcedinem querit, malleus divini verbi eum impedit et retardat, quem ita fortiter et ita diu a se abicit, quod in peccatum et tandem in interitum ruit.",Missing author,De naturis rerum
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/40,Paragraph,1,,"Dyabolus assimilatur buboni. Quia, ut dicit Aristoteles capitulo VIII° libro <…>, cetere aves circa bubonem volant ipsumque deplumant multaque avium eam odit.",Aristoteles,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/40,Paragraph,2,,"Item, sicut dicit liber de natura rerum, fugit lucem, in ecclesiis habitat et oleum de lampadibus bibit et eas stercoribus defedat. Ita eciam dyabolus a sanctis oditur et deplumatur, idest in suis maliciis denudatur, fugit lucem gracie. Item nititur oleum caritatis gracie de lampadibus sanctorum evacuare et, ubi potest, corda bona peccatorum stercoribus nititur maculare.",Missing author,De naturis rerum
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/40,Paragraph,3,,"Item assimilatur nocticoraxti !, de qua ait Ambrosius in Exameron: nocticorax nocturnarum tenebrarum non sentit horrorem, et quo obscurior fuerit nox, eoque volatus exercet inoffensos, die autem videre non potest, quia splendore visus eius ebetatur. Sic diabolus fugit lucem gracie, quia ebetatur eius splendore, diligit tenebras culpe quantoque tenebre sunt densiores apud peccatores, tanto magis inoffense facit volatus suos.",Ambrosius Mediolanensis,Hexameron Ambrosii Mediolanensis
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/40,Paragraph,4,,"Item assimilatur draconi. Dicit enim Ysidorus: draco vim in cauda, non in dentibus habet, et verbere pocius quam ictu nocet; si quem ligaverit, occiderit. Sic tota vis dyaboli est in cauda in decepcione, et quem cauda ligaverit, finaliter in anima occidit.",Isidorus Hispalensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/40,Paragraph,5,,"Item assimilatur illi serpenti, qui hominem nudum non audet contingere, ut dicit Plinius libro XII°. Sic dyabolus pauperem spiritu non invadit.",Plinius maior,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/40,Paragraph,6,,"Item assimilatur colubro, qui, ut ait Ysidorus, dicitur coluber quasi colens umbras.",Isidorus Hispalensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/40,Paragraph,7,,"Item assimilatur lupo. Primo racione fraudis et decepcionis. Dicitur enim in libro de natura rerum quod aliquando folia salicis in ore colligit et sub illis se abscondit, ut capras venientes ad folia latenter capiat. Quoddam eciam genus luporum voces humanas emittit et sic pastores decipit; canes eciam decipit singultiendo quasi canis. Sic dyabolus eciam quandoque se transfigurat in angelum lucis, ut decipiat. Dicit eciam Aristoteles quod in India est quoddam genus luporum, quod habet faciem hominis et caudam scorpionis; sic dyabolus in principio videtur racionabilia persuadere, sed in fine infundit venenum. Diabolus eciam sub virentibus foliis se abscondit, quando sub apparencia bonorum nos decipit.",Missing author,De naturis rerum
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/40,Paragraph,8,,"Secundo racione ferocitatis. Quia, ut dicit Plinius libro VIII°, lupus est fortis et audax ac sevus non timorosus; sic dyabolus.",Plinius maior,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/40,Paragraph,9,,"Item lupus, ut dicit Ambrosius in Exameron, si hominem primo viderit, vocem ei eripit et eum tamquam victor vocis ablatu despicit. Hos Plinius libro VIII° et Solinus capitulo II° dicit esse in Italia; sic sed si homo prius lupum viderit, lupus audaciam perdit et caudam deponit. Tunc diabolus, ut lupus, hominem prevenit, quando eum in principio non resistentem conspicit, sed tunc homo econverso illum prevenit, cum se armat ad repellendum temptacionis principium, nam postea dyabolus audaciam perdit et caudam decepcionis deponit, quia temptare desistit.",Ambrosius Mediolanensis,Hexameron Ambrosii Mediolanensis
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/40,Paragraph,10,,"Item assimilatur vulpi, quia secundum philosophum libro I° est animal astutum et maliciosum, unde secundum Ysidorum dicitur vulpes quasi volipes, quia numquam rectis itineribus, sed tortuosis anfractibus currit; fraudulentum animal, insidiis decipiens, quandoque fingens se mortuam, ut aves ad eam sicut ad cadaver descendentes capiat. Hec omnia possunt diabolo adaptari.",Philosophus,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/41,Paragraph,1,,"Diligere debemus omnes homines, sed peccatum odire exemplo panthere, de quo dicit Ysidorus quod est omnium animalium amicus preter draconem. Sic homo debet omni homini amicus, draconi autem, idest peccato, inimicus. Unde Augustinus libro de sentenciis Prosperi: sic diligendi sunt homines, ut eorum non diligantur errores, aliud est amare quod sunt et odisse quod faciunt.",Isidorus Hispalensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/42,Paragraph,1,,"Doctores assimilantur gallis. Primo propter distinccionem temporis. Quia, ut dicit Plinius libro X°, galli vigiles nocturni, quos ad excitandos homines ad opera natura genuit, sidera norunt et ternas horas interdiu cantu nuntiant et cum plausu. Et Ambrosius in Exameron: gallus dormientem excitat, sollicitum amovet, viantem solatur, quo canente, latro suas relinquit insidias, hoc ipse lucifer excitatus celum illuminat, mesticiam trepidus nauta deponit omnisque vespertinis motibus seu flatibus orta tempestas mitescit. Hec omnia possunt sigillatim predicatori adaptari.",Plinius maior,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/42,Paragraph,2,,"Item, ut dicit Gregorius in Moralia, cum cantus edere se parat, prius se alis excutit ac se ipsum percutiens vigilanciorem facit; sic predicatores sancti se prius bonis operibus exercent, que in aliis predicent.",Gregorius Magnus,Moralia in Iob Gregorii Magni
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/42,Paragraph,3,,"Item tercio, ut dicit Gregorius, in profundioribus horis noctis valenciores voces et cantus emittunt, circa matutinum miciores; sic predicator, quando loquitur peccatoribus magis in peccato profundatis, forciora debet dicere vel de divino iudicio vel de eterno supplicio, illucescente autem luce gracie, mitius loqui debet, scilicet de divinis miseracionibus, de eternis retribucionibus et consimilibus.",Gregorius Magnus,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/43,Paragraph,1,,"Dolosus assimilatur migalo, quod est animal ad modum mustele et est animal dolosum, sed mansuetum se fingit, cum aliquid appropinquare viderit, sed mox in ipsum salit et venena infundit; sic multi dolosi simulant se mites et amicos, sed oportunitate habita nocent. Ecclesiastico XI: multe insidie dolosi.",Ecclesiasticus,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/43,Paragraph,2,,"Item assimilatur vulpi, de qua supra capitulo de Dyabolo.",,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/44,Paragraph,1,,"Domum mentis debet homo sollicite edificare exemplo castoris. Qui, ut dicit liber de natura rerum, ex lignis, que dentibus cedit, edificat domum suam super aquam, faciens in ea mansiones diversas, ut aquis crescentibus vel decrescentibus, ascendat vel descendat. Sic homo debet <edificare> domum suam super aquas compunccionis vel sapiencie, <ut> vel crescente aqua sapiencie elevatur in supernorum contemplacionem, vel crescente aqua compunccionis vel tribulacionis anima plus ascendat ad perfeccionem puritatis et virtutis; quanto autem decrescit, tanto plus inferius cadit.",Missing author,De naturis rerum
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/45,Paragraph,1,,"Dure mentes non emundantur flagellis. Similes sunt cocodrillo, cuius cutis tantam habet duriciam ut, quamvis forcium lapidum ictus in tergo recipiat, non curet. Talis fuit Pharao, cuius cor induratum erat, ut per multas plagas populum dimittere nollet; sic peccator durus eciam flagellatus non dimittit peccatum. Bernardus libro V° de consideracione: cor durum ipsum quod non compunccione scinditur nec pietate mollitur nec movetur precibus, minis non cedit et flagellis duris, ingratum ad beneficia, infidum ad consilia, sevum ad iudicia, inverecundum ad turpia, impavidum ad pericula, inhumanum ad <humana>, temerarium ad divina, preteritorum obliviscens, presencium negligens, futura non providens; nihil omnino futurorum periculorum in illo, nisi forte ad ulciscendum, prospeccio est.",Bernardus Clarevallensis,De consideratione ad Eugenium papam
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/46,Paragraph,1,,"Electi assimilantur ovibus. Primo propter innocenciam. Nam, ut dicit Ysidorus, ovis molle pecus, lanis et corpore inerme. Et ideo videmus quod natura illam ei dedit armaturam, nec cornua ad ferendum nec ungues ad scindendum nec dentes ad mordendum, sed ad pascendum; sic electi nulli nocent. Ad Romanos XIV: isti oves quid fecerunt.",Isidorus Hispalensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/46,Paragraph,2,,"Secundo propter lactis, velleris, fetuum habundanciam. Sunt autem quatuor, que faciunt eas fetibus habundare, scilicet ventus, potus, pastus, et <motus>: si enim, ut dicit Aristoteles, oves impregnantur versus ventum septentrionalem, pariunt mares, si versus meridionalem, femellas. Sic veri electi faciunt viriliora opera tempore adversitatis quam prosperitatis.",Aristoteles,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/46,Paragraph,3,,"Secundum est potus, unde Aristoteles dicit ibidem: oves aquam salsam bibentes anteriorant coitum, sequitur quod similiter et partum; sic electi aquam sapiencie bibentes fiunt in bonis operibus promptiores et fecundiores.",Aristoteles,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/46,Paragraph,4,,"Tercium est pastus, maxime in fine diei, qui iuvat eas, ut dicit liber de natura rerum, ad generandum.",Missing author,De naturis rerum
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/46,Paragraph,5,,"Tercio racione abstinencie, quia dicit liber de natura rerum: oves ad pastum ducte in locis aridis diu vivunt, in palustribus autem paste fiunt morbide, nec possunt diu vivere. Ideo docet Palladius libro XII°: estivis mensibus pascantur sub lucis inicio, cum graminis teneri suavitatem roris mixtura commendat, sed in pastu capud semper avertendum est a sole. Sic electi ariditate abstinencie asservantur et cum roris gracie ammixcione cibantur, si capud, idest mentem, a sole presentis prosperitatis avertant racione communitatis et socialis vite. Quia, ut dicit Plinius libro XXX°, tonitrua solitariis ovibus aborsus inferunt, remedium est eis congregare, ut cetu iuventur; sic eciam singulares et c…les frequenter abortiunt bonum, quod conceperunt.",Missing author,De naturis rerum
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/47,Paragraph,1,,"Elemosinas dare docet aquila. Que, ut dicit Plinius libro <…>, tante liberalitatis est, quod predam captam sola non comedit, nisi nimis sit famelica, sed avibus eam sequentibus escam dividit. Et ideo Luca XI: quod superest date elemosinam.",Plinius maior,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/48,Paragraph,1,,"Evangeliste sunt equi Christi. Quia, ut dicit Ysidorus, equi dicti sunt, quia in quadriga equantur: hec quadriga est sancta ecclesia, in qua quatuor evangelia et cetera.",Isidorus Hispalensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/48,Paragraph,2,,"Item vocantur caballi Christi. Caballus a cavo pede dicitur eo, quod pressa ungula terram cavat, ut dicit Ysidorus; hec autem cavacio terre est terreni amoris evacuacio.",Isidorus Hispalensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/48,Paragraph,3,,"Item fuerunt sonipedes Christi. Qui ideosecundum Ysidorum dicuntur, quod pedibus sonent: nam ipsi non solum sonuerunt ore predicando, sed pede gressibus operum instruendo.",Isidorus Hispalensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/49,Paragraph,1,,"Exaltacio. Sicut dicit Plinius libro V°, cornix, repugnantem rostro nucis duriciam, eam in altum elevat, ad lapidem sepius deicit, donec squassatam frangat. Sic diabolus aliquem frangere non valens, in dignitatem altam elevat, ut in peccatum deiciat. Job XXX: elevasti me et quasi supra ventum ponens elisisti me valide.",Plinius maior,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/50,Paragraph,1,,"Excommunicacio assimilatur morsui canis rabidi, quia omnia animalia a rabido cane morsa efficiuntur rabida; sic omnes communicantes excommunicato in casibus non concessis efficiuntur excommmunicati, et ideo tales ad modum canis rabidi sunt fugiendi.",Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/51,Paragraph,1,,"Exempla sanctorum, qui nos precesserunt, docent nos terrena contemnere. Quia dicit Plinius galli et gallinarum <ossa> venenum auri sunt; sic ossa et exempla sanctorum docent contemptum auri et terrenorum.",Plinius maior,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/52,Paragraph,1,,"Fervor spiritus consumit lasciviam carnis, sicut fervor caloris naturalis consumit pinguedinem corporis, quod apparet in camelo, de quo dicit Constantinus quod est animal calidissimum ex natura, et ideo macilentum, quia calor consumit pinguedinem et sanguinis unctuositatem; sic fervor divini amoris consumit desideria carnis. Jacobus I: exortus est sol cum ardore et arefecit fenum. Ysaia XL: omnis caro fenum et cetera.",Constantinus Africanus,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/53,Paragraph,1,,"Fictus penitens <assimilatur> rane, que rubeta dicitur. Que, ut dicitur libro de natura rerum, vetustam pellem deponit et resumit, venenum vero numquam deponit. Sic fictus videtur exteriorem pellem mutare, sed venenum, scilicet peccatum, interius semper tenet. Plinius vero libro octavo dicit: rubeta multis referta medicaminibus deponere illa et assumere cottidie pastu dicuntur venena, sibi unde semper reservantur. Sic et cetera.",Missing author,De naturis rerum
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/54,Paragraph,1,,"Filios esse pios circa parentes docent cyconie. Quia, ut dicit Aristoteles libro VIII°, vulgatum est de ciconiis quod pulli nutriant parentes senescentes. Similiter Basilius.",Aristoteles,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/54,Paragraph,2,,"Idem corvi pascunt pullos suos in iuventute, illi vero econverso pascunt parentes suos in senectute, et quando debilitantur, in humeris suis portant.",Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/54,Paragraph,3,,"Item Ambrosius dicit quod cornices, parentibus in senectute plumis denudatis, iuniores collecto cibo nutriunt et fulcro alarum suarum sublevant et ad volandum exercitant, ut scilicet in pristinos usus membra dissueta ducant.",Ambrosius Mediolanensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/54,Paragraph,4,,"Item dicit Phisiologus: uppupe pulli, cum parentes suos senuisse viderint ita, ut neque volare neque videre possint, vetustissimas parentum plumas evellunt et oculos eorum liniunt foventque eas sub alis suis, donec crescant eorum penne et illuminentur <oculi?> earum, sicque mutuam vicem parentibus reddunt.",Missing author,Physiologus
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/55,Paragraph,1,,"Fraudulencia demonum vel hereticorum assimilatur perdici. De qua dicit Ambrosius in Exameron: perdix est avis astuta, que alterius perdicis ova dirupit et corpore suo fovet, sed sue fraudis commodum non reportat, que cum pullos eduxerit, illi, ea dimissa, veram matrem sequent, que ova posuit. Ieremia I: perdix fovit que non peperit. Sic diabolus vel hereticus quasi aliena ova rapit, dum ecclesie sancte filios callide decipiens ad se trahit, sed frequenter in vanum laborat, quia tales redeuntes veram matrem ecclesiam sequuntur.",Ambrosius Mediolanensis,Hexameron Ambrosii Mediolanensis
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/55,Paragraph,2,,"Item assimilatur cancro. Qui, ut ait Ambrosius, ostreis vescitur, sed quia ostreum clausum vi aperire non valet, observat, quousque illud se contra solis radios aperiat, et tunc clanculo lapidem immittit, ut ostreum claudi non possit, sicque aperto illud comedit. Sic homo fraudulentus decipit et de eius erumna se pascit.",Ambrosius Mediolanensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/56,Paragraph,1,,"Garrulus assimilatur graculo. Quia, ut dicit Ysidorus, a garrulitate sic dicitur: est enim loquacissimum genus et vocibus importunum. Dicit eciam liber de natura rerum quod de una arbore in aliam garriendo transit, nec eam quisque transire potest, contra quem non garriat; captus autem in iuventute articulata verba loqui discit et quandoque, dum garrulitati intendens non prospicit, nisus eum inopinate rapit. Hec omnia garrulo conveniunt et quandoque eveniunt.",Isidorus Hispalensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/57,Paragraph,1,,"Gracia celestis solum pascit mundos. Quia dicit Glossa super ‘Et pulicis corvorum invocantibus eum’ dicit: pulli corvorum dicuntur rore celi vesci et beneficio etatis ignorant escas, idest fetores cadaverorum. Hec enim avis, ut dicit Ysidorus, albis plumis nascitur, et ideo parentes eos non pascunt, antequam sint eis similes et nigrescant; quamdiu igitur sunt albi, vescuntur rore celi, sic homines innocentes et mundi gracia dei.",Missing author,Glossa
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/57,Paragraph,2,,"Item assimilatur calandrio avi. Quia, ut dicit Phisiologus, infirmum, si mori debeat, non respicit, sed si convalescere potest, ipsum respicit et omnes eius infirmitates ad se trahens itaque, ille sanies, avis egra efficitur et frequenter pro illo moritur; sic spiritus sanctus gracia infirmum in peccatis per infernalem impenitenciam desperatum non respicit, sed curabilem respicit, et omnes eius infirmitates sibi abstrahens eum sanum facit.",Missing author,Physiologus
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/57,Paragraph,3,,"Item gracia assimilatur cordi vel membro radicali in animali, quod est loco cordis, quia sicut animalis formacio et figuracio a corde incipit, sic creacio, spiritualis formacio et virtutum figuracio incipit a gracia, que est fons et origo tocius vite spiritualis.",Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/57,Paragraph,4,,"Item gracia ad suam consolacionem hominem non admittit, quamdiu peccatum in consciencia gerit, sicut pullus equi, qui cum nigro folliculo in fronte nascitur, qui quamdiu abscisus non fuerit, ad matris ubera non admittitur; sic nisi peccatum per penitenciam abscidatur, consolacio gracie non percipitur.",Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/58,Paragraph,1,,"Gratum esse beneficiis docet panthera. Que, ut narrat Plinius, quendam, qui pullos suos de fovea, in quam ceciderant, exemit, ei se associavit blandiensque quasi grates referre videretur, eum extra solitudinem deduxit. Ad Colossenses III: grati estote.",Plinius maior,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/58,Paragraph,2,,"Item nisus, de quo dicit Albertus XXIII° de animalibus quod avem captam hieme tenet pedibus propter calorem et immanem rigorem. Unde sicut vivam abire permittit, sic et cetera.",Albertus Magnus,De animalibus Alberti Magni
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/59,Paragraph,1,,"Gulosi assimilantur milio. Que, ut dicit Plinius, est avis rapacissima et semper famelica, que immundis propter gulositatem vescitur, et pro modico pastu multum vagatur et circumfertur, sicut gulosi et cetera.",Plinius maior,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/59,Paragraph,2,,"Item sunt similes cocodrillo, qui libenter herbis vescitur, inter quas editus serpens parvulus, qui eius est inimicus se involvit, unde dum herbas carpit, ipsum transglutit, qui ipsum interimens de ventre illius illesus exit; sic gulosus, dum sepe sapidos morsellos comedit, frequenter venenum voluptatis transglutit, que mentem eius occidit.",Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/60,Paragraph,1,,"Habundancia terrene prosperitatis sentiri non facit vulnera mentis. Sicut cetus tante est pinguedinis, quod vulnus non sentit, nisi tota pinguedo usque ad carnem fuerit penetrata, quia tunc amaritudinem aque non sentiens, ad litus tendit vel cito moritur, sic eciam habundantes dolores non sentiunt, nisi quandoque intimis vulnerentur, cum eis aliquid, quod multum dilexerunt, aufertur, et tunc a suis peccatis compuncti litus penitencie querunt, tunc cito per desperacionem moriuntur.",Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/61,Paragraph,1,,"Heretici assimilantur ceto. De quo dicit Jorach in suo de animalibus quod quando antiquatur, adunatur pulvis in durso eius et condensatur in tantum, ut insule similis videatur, ad quod navigantes incaute appropinquantes, sine periculo vix evadunt: nam aquam in tanta quantitate super navem de ore eicit, quod eam quandoque subvertit. Sic heretici quandoque pretendunt soliditatem sanctitatis et appropinquantes sibi aquis false sapiencie subvertunt.",Iorath sive Iuba II rex Mauritanie,De animalibus Iorath
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/62,Paragraph,1,,"Honestatem et pudiciciam continencie coniugales docent nos elephantes. Qui, ut dicit Plinius, per pudorem numquam nisi in abdito coeunt et, ut dicit Aristoteles libro V°, impregnata femina a masculo non tangitur omnino, portat autem in utero per duos annos. Sic debet in matrimonio servari honestas quoad locum et tempus.",Plinius maior,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/63,Paragraph,1,,"Humilitas mentem reddit prospicantem ad contemplacionem. Ysidorus libro <…> ethimologiarum: afforsus pisciculus est ita parvus, quod amo capi non potest; sic parvitas humilitatis. Quia, ut dicit Avicenna oculus <aquile> parvus est, et tamen ad videndum lumen solis prospicantissimus; oculus vero nocticoracis est magnus, et tamen lumen solis intueri non potest. Oculus parvus est mens humilis, qui videt verum solem, oculus vero magnus mens superba, que quanto superbior, tanto obscurior ad videndum divina.",Isidorus Hispalensis,Etymologiarum sive Originum Isidori libri XX
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/63,Paragraph,2,,"Item confert ad spiritualem fecunditatem, quia secundum Plinium libro X° animalia quo maiora, eo minus fecunda. Ad Ephesinos. Singulos gignunt elephanti, cameli, equi, achantes avis minima duodena. Sic humilis multos partos bonorum operum gignit.",Plinius maior,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/64,Paragraph,1,,"Incestum fugere docet nos equus. Quia, ut dicit Aristoteles libro VIII°, quidam enim cooperuit capud eque, cum qua filius eius cooperto capite coivit, qui discooperto capite, matrem agnoscens, fugit et se ipsum precipitavit.Ibidem: camelus cooperto capite matris super ipsam ascendit, post coitum autem cognovit, cum qua coegerit, modicum post custodem, qui huius causa fuerat, mordens interfecit. Quanto magis homo debet huiusmodi et hiis similia abhorrere. Deuteronomio XXVI: maledictus qui dormit cum uxore patris sui.",Aristoteles,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/65,Paragraph,1,,"Inconstans homo similis est hiene. Que, ut dicit Plinius libro <…>, utramque naturam maris et femine, alternis annis mares, alternis feminas fieri, et parere sine mare vulgus credit, Aristoteles negat. Sic homo inconstans aliquando invenitur masculus, idest robustus in proposito, sed post invenitur femina in facto, vel virilis in principio, sed femineus et debilis in progressu.",Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/66,Paragraph,1,,"Incontinenciam coniugalem vitare docent nos cervi. De quibus dicit Plinius libro VIII° quod a tempore conceptus femine a maribus separantur, donec a partu purgentur, sic et cetera.",Plinius maior,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/67,Paragraph,1,,"Infirmitas corporis aliquando est medicina mentis, sicut dicit Solinus capitulo <…> quod leo quartanam patitur, quod videtur fieri deo providente, ut eius iracundia temperetur. Seneca: infirmitati mee gracias ago, que cogit me non posse, que non debeo velle.",Solinus Caius Iulius,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/67,Paragraph,2,,"Item elephantes, cum egrotant, dicuntur colligere quasdam herbas salutiferas, quas antequam edunt, erecto ad celum capite, ipsas eciam herbas sursum levant ad celum, <ut> quasi quadam religione a deo auxilium postulent. Sic homo, cum aliquid patitur, debet a deo auxilium petere...",Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/68,Paragraph,1,,"Ingratitudo filios a paterna hereditate excludit. Unde sicut dicit <liber> de natura rerum, pellicanus avis, scilicet femina, super filios a serpente occisos, percusso pectore, proprium ad eos vivificandos sanguinem effundit, quo effuso, ita debilitatur, ut exire de nido non valeat, sed eius pulli pro cibacione eius et sua exire coguntur. Illos autem pullos, qui materno affectu eam pascunt, cum vires resumit, multum diligit, alios autem, qui se pascunt et matrem neglingunt, abicit et contemnit. Sic grati filii sunt a parentibus diligendi et nutriendi, ingrati autem abiciendi. Ille eciam pellicanus nobis Christum representat iuxta illud ‘Similis factus sum pellicano solitudinis’, qui gratos filios suo sanguine vivificatos diligit, et ingratos vero ab eterna hereditate merito excludit.",Missing author,De naturis rerum
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/69,Paragraph,1,,"Innocencium persecutores crudeliores sunt marinis belvis, quia dicit Jorach in suo de animalibus quod delphini sentiunt per odorem, si homo mortuus in mari comedit de delphino; quod si comederit, ipsum comedunt, si autem non comedit, ipsum ab aliorum piscium morsibus custodiunt et eum ad litus producunt. Sed heu!, aliqui homines sunt crudeliores, quia dicit Esopus: nocet innocuo nocivus causamque nocendi invenit.",Iorath sive Iuba II rex Mauritanie,De animalibus Iorath
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/70,Paragraph,1,,"Inobedienciam puniendam docent apes. Que, ut dicit Ambrosius, que cum regi non obediunt, ulcionem de se ipsis excipiunt et aculei sui cultro se occidunt.",Ambrosius Mediolanensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/71,Paragraph,1,,"Impaciens assimilatur urso, qui cum sit animal iracundum et impaciens, volens se de singulis vindicare, unde cum aliquem invaserit, si alius eum invadat, statim ipsum dimittit et alium invadit, sed quando capitur, aspectu pelvis ardentis excecatur et cathena ligatur; sic homo impaciens, volens se de singulis vindicare, tandem furenti ira in iudicio racionis excecatur, et ideo est cathenis ligandus et verberibus domandus.",Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/72,Paragraph,1,,"Imperseverantes similes sunt leopardo. Qui, ut dicit Phisiologus, qui non prosequendo, sed saliendo capit predam, quam si in tercio vel quarto saltu non ceperit, per indignacionem desistit et quasi victus retrocedit. Sic aliqui non obtinentes statim quod volunt, ab incepto opere desistunt, non attendentes quod labor improbus omnia vincit. Luca XI: si perseveraverit pulsans et cetera.",Missing author,Physiologus
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/73,Paragraph,1,,"Instabilis et inconstanter <agens?> assimilatur cameleonti.Qui, ut dicit Solinus, habet colorem varium et in momento mutabilem ita, ut cuicumque rei se coniunxerit, eius concolor ei fiat. Nullum enim animal invenitur, quod sic recipiat oppositorum colorum variaciones, ut dicit Ysidorus. Sic animus instabilis et cetera.",Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/74,Paragraph,1,,"Invidus assimilatur pavoni. Quia, ut dicit Jeronimus contra Jovinianum, fimus pavonis fervorem podagrie dicitur mitigare. Et ideo dicit Plinius libro XXI° quod fimum suum resorbent utilitatibus hominum invidentes.",Hieronymus Stridonensis,Adversus Iovinianum
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/74,Paragraph,2,,"Item assimilatur cervis, qui cornua abiecta abscondunt, invidentes utilitati hominum, ut dicit Aristoteles libro <…>. Sic invidi dolent, si aliquis de eis utilitatem capit.",Aristoteles,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/74,Paragraph,3,,"Item similes sunt syrenis, que in tempestate letantur et in sereno tristantur. Sic invidi dolent de aliorum prosperitatibus et gaudent de eorum adversitatibus.",Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/74,Paragraph,4,,"Item assimilatur salamandre. Que, ut dicit Plinius libro X°, tante est frigiditatis, ut ignem extinguat non minus quam glacies. Sic invidus extinguit ignem caritatis.",Plinius maior,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/74,Paragraph,5,,"Item assimilantur linci. De quibus dicit Ysidorus quod urina eius in lapidem ligurinum convertitur, quam egestam linces arenis cooperiunt invidia quadam nature, ne talis egestio transeat in usum humanum; sic et cetera.",Isidorus Hispalensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/74,Paragraph,6,,"Item assimilatur draconi. De quo dicit Plinius quod venenum suum habet in lingua et in felle, et ex vi veneni sui semper lingua eius erigitur et ex calore flatus sui aer inflammatur, ut aliquando incendi videatur, totam vim habet in cauda, quia quidquid cauda ligaverit, occidit, visum acutissimum habet et a remotis predam suam videt. Similiter homo invidus venenum odii in felle, idest interius in mente, et lingua, idest in detraccione, habet, et lingua erigitur ad malefaciendum et superbe loquendum et ad odia inflammandum, totam vim habet in cauda, quia retro percutit per occultam detraccionem et occidit per infamacionem, raro dormit, idest raro quiescit a nocendo et machinando, et habet acutissimum visum contra defectus proximi ita, quod a remotis videt, quid de ipso capere possit.",Plinius maior,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/74,Paragraph,7,,"Item assimilatur papilioni, quia unum alium credit ledere, se ipsum ledit, sicut papilio, dum vult lumen extinguere, in flammam irruens ipsum comburit. Psalmista: convertatur dolor eius in capud eius et cetera.",Missing author,Liber Psalmorum
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/75,Paragraph,1,,"Ipocrita assimilatur strucioni, qui pennas habet, et tamen non volat. Sic ypocrita pretendit vitam spiritualem, sed operibus non concordat.",Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/75,Paragraph,2,,"Item assimilatur cigno, qui exterius habet pennam albissimam, sed interius carnem nigram; sic ypocrita exterius pretendit candorem sanctitatis, sed interius et cetera.",Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/75,Paragraph,3,,"Item assimilatur panthere. De qua dicit Solinus capitulo XXIII° quod alia animalia coloris varietate et odore eius afficiuntur, sed torvitate oris terrentur, ideo illam partem abscondit et reliquam partem corporis videri permittit, ut sic greges stupidos visu suo possit vastari. Sic ypocrita exterius pretendit pulchritudinem bone vite et odorem bone fame ostendit, sed capud malicie sue intencionem corruptam abscondit.",Solinus Caius Iulius,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/75,Paragraph,4,,"Item assimilatur symee. Que secundum Aristotelem secundo de animalibus in exterioribus assimilatur homini, in interioribus, cum est sibi dissimilior, aliis animalibus. Sic ypocrita et cetera.",Aristoteles,De animalibus Aristotelis
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/76,Paragraph,1,,"Ira assimilatur api. Que, ut dicit Aristoteles libro VIII°, dum pungit, moritur, quia non potest aculeum sine amissione intestini infigere; sic homo, quando alium ex ira pungit, intestinum mansuetudinis amittit et sic spiritualiter moritur.",Aristoteles,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/76,Paragraph,2,,"Item iratus assimilatur apro. Qui secundum Avicennam est animal sevum et tante feritatis, quod mortem parvipendat et contra venabulum venatorum intrepide se apponat. Sic Job V: virum stultum interficit iracundia.",Avicenna,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/76,Paragraph,3,,"Item assimilatur cani rabido. Qui, ut dicit Constantinus in Viatico, quod alii canes fugiunt, et est solivagus, nutat quasi ebriosus, currit aperto ore, lingua pendente, saliva fluente, oculos habet rubicundos, quos licet habeat apertos, in omne tamen obiectum impingit, ac si sit cecus, contra omnem rem repugnat et contra umbram suam latrat. Similiter homo iracundus est solivagus, non valens socium sustinere. Unde Proverbiis XII: noli esse amicus homini iracundo, ideo merito est ab aliis fugiendus. Currit aperto ore, quia verba maledica proferre non desinit, habet linguam pendentem, quia non potest eam cohibere: totum enim spiritum suum profert stultus, cui saliva discrecionis defluit, et quasi cecus in ore quod sibi resistit sive audiendo sive videndo impugnat: nam in omni verbo, usu vel gestu offenditur. Et ideo contra omnia que videt vel audit repugnat et apud seipsum eciam solus existens murmurat, et sic contra umbram suam latrat.",Constantinus Africanus,Viaticum Constantini Africani
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/76,Paragraph,4,,"Item assimilatur cyrogrillo, quod est animal ad modum hericii spinosum, quod in pomis se involvens et in ore unum assumit, sed dum ea ad nidum portat, si aliquod ei ceciderit, iratus omnia excutit et iterum ad arborem, ut se oneret, redit. Sic homo iratus, si aliquid ei adversum ceciderit, omnia bona que fecit destruit.",Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/76,Paragraph,5,,"Item est similis animalibus iracundis, que pariunt fetus incompletos, sicut canis cecos, ursus frustra carnis per lineamenta indistinctos ; sic iracundus facit opera ceca consilio racionis non preventa.",Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/76,Paragraph,6,,"Item opera confusa et inordinata, nisi postea per mansuetudinem sapiencie reparentur et formentur.",Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/77,Paragraph,1,,"Iudicandum est de homine non secundum apparenciam corporis, sed valorem mentis. Cuius exemplum est in accipitro, que secundum Ysidorum est avis regia plus animo quam unguibus est armata, unde quod ei natura quantitate corporis denegat, hoc virtus animi et audacia recompensat.",Isidorus Hispalensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/78,Paragraph,1,,"Lacrimis penitencie peccata abluere elephantes docent, qui secundum Plinium libro <…> quando nova luna, gregatim conveniunt et in flumine se abluunt, et sic ad loca sua redeunt. Sic homines in nova luna, idest adversitate vel mutacione nova, debent ad aquas doctrine vel lacrimose compunccionis confluere et ibi se lavare.",Plinius maior,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/79,Paragraph,1,,"Leges humane similes sunt telis aranearum, ut dicit Anacarsis, quia in eis parva et imbecilla animalia involvuntur et capiuntur ut musce, magna autem illa transeunt et dirumpunt. Sic magni transgredientes legem non puniuntur, sed tantum parvi et imbecilles.",,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/80,Paragraph,1,,"Longanimitatem docet nos onager. Quia, ut dicit liber de natura rerum, licet sitis sit impaciens, diu tamen exspectat, quousque aquam limpidissimam inveniat, nec faciliter bibit aliam. Sic homo debet longanimiter exspectare, donec bibat fontem vite eterne.",Missing author,De naturis rerum
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/81,Paragraph,1,,"Ludi inordinati presagium sunt vel causa exitus mali, sicut ludi delphinorum presagium sunt future tempestatis.",Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/82,Paragraph,1,,"Luxuriosus assimilatur hirco. De quo dicit Ysidorus quod est animal lascivum et petulum et semper fervens ad coitum, cuius oculi ab libidine in transversum respiciunt. Unde et nomen trait; nam hirci secundum Suetonium sunt oculorum anguli. Sic luxuriosus habet impudicum oculum representantem animum impudicum, quia secundum Augustinum impudicus oculus impudici cordis est nuncius. Secundo, quia hircus semper est fetidus, sic luxuriosus fetet per infamiam.",Isidorus Hispalensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/82,Paragraph,2,,"Tercio quia, ut dicit Plinius, hircus numquam est sine febre. Est enim tante caliditatis, ut eius sanguine adamantem lapidem, quem nec ferrum nec ignis domare potest, calidus molliat, unde patitur febrem continuam. Sic aliqui sunt tam lubrici, ut semper sint in estu male concupiscencie.",Plinius maior,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/82,Paragraph,3,,"Item assimilatur porco, quia secundum Ysidorum porcus dicitur quasi spurcus; ingurgitat enim se ceno, luto immergit. Sic luxuriosus, qui spurciis et fetoribus peccatorum carnalium requiescit. Jeremia XLVIII: morabitur in fecibus suis.",Isidorus Hispalensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/82,Paragraph,4,,"Secundo quia, ut ait Aristoteles libro VI°, porcus, amisso altero oculo, cito moritur. Sic, quia oculus impudicus est incitamentum luxurie, ipso amisso luxuria cessat et moritur.",Aristoteles,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/82,Paragraph,5,,"Tercio, quia porci in luto plus iacent in latere dextro prosperitatis quam in sinistro adversitatis. Ecclesiastico VI: malicia unius hore oblivionem facit luxurie.",Ecclesiasticus,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/82,Paragraph,6,,"Item assimilatur tinee, que secundum Gregorium de veste nascitur, et tandem vestem corrodit, de qua oritur. Sic luxuria, ut dicitur Job XXXI, est usque ad consummacionem devorans et omnia eradicans.",Gregorius Magnus,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/83,Paragraph,1,,"Monachi assimilantur piscibus. Dicit enim Ambrosius quod magna inter pisces et aquam est vicinitas et cognacio: nam extra aquam diu vivere non possunt; sic et monachi extra claustrum. Unde Ysaia I: computrescent pisces sine aqua, idest monachi sine claustro vel cella.",Ambrosius Mediolanensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/84,Paragraph,1,,"Mortis memoria annihilat omnem pulchritudinis gloriam exemplo pavonis. Qui, ut dicit liber de natura rerum, dum enim pennarum suarum pulchritudinem cernit, caudam erigit, arcum ponit, et dum pedum deformitatem conspicit, erubescit et caudam deponit. Pes igitur, quo mediante corpus terram contingit, significat mortem, per quam corpus ad terram redit. Quicumque igitur de aliqua pulchritudine gloriatur, si mortem recogitat, humiliatur. Ecclesiastico IV: quid superbis terra et cinis. Item mortis memoria animam dirigit, sicut aves et pisces se regunt cauda sua. Sic homo fine suo dirigit vitam suam.",Missing author,De naturis rerum
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/85,Paragraph,1,,"Mundiciam mentis diligere docent nos apes. Que, ut ait Plinius, nullas inter opera spurcicias dimittunt, foras egerunt, quando possunt, egestiones quas intus fecerunt, in unum locum congerunt et peiora foras eiciunt, quia nullum fetorem sustinere possunt. Sic debet homo facere munda opera sine peccati spurcicia, eicere sordida per penitenciam et cetera.",Plinius maior,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/86,Paragraph,1,,"Munera quandoque mitigant vel mutant animum iudicis. Nam aliquando catulus lactans currit contra aliquem quasi volens eum mordere, sed si proiecerit frustum panis, accipit et silet. Sic aliquando rector latrat contra aliquem subditum corrigendum, ut videatur eum velle devorare, sed si ille percutit eum, cum una marca auri vel argenti accipit et silet. Ecclesiastico XXXIII: Exenia et dona et cetera.",Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/87,Paragraph,1,,"Negligenciam vitandam docet aquila. Que, ut dicit Ambrosius, pullos adultos ad volandum provocat super eos volitando, et si ad exeundum pigritaverint, rostro eos percutit, cibum subtrahit, et sic exire compellit. Sic Christus filios suos ad volatum bonorum operum cogit, et pigros quandoque rostro alicuius tribulacionis pungit et cetera. Deuteronomio XXXII: sicut aquila provocat ad volatum pullos suos et super eos volitans.",Ambrosius Mediolanensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/87,Paragraph,2,,"Item dicit Basilius in Exameron quod accipitres pullos ad volandum de nido eiciunt. Et hoc, ut dicit Ambrosius et Beda, non ex crudelitate faciunt, sed ut eos ad predandum exercitent, ne forte resipiscant ocio et cibum querere negligant. Sic eciam subditi a prelato ad bonum exercicium sunt compellendi et de nido quietis expellendi, ne ocio torpescant.",Basilius Cesariensis,Hexameron
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/88,Paragraph,1,,"Obedienciam docent nos cameli. Qui, ut dicit Ysidorus, vocabulum a greco nomine sunt sortiti eo, quod quando onerantur, se inclinantes coram hominibus humiliantur et super genua incurvantur. Camelus enim grece dicitur humilis vel brevis latine: sunt enim animalia onorifera et ad portandum mansueta. Sic obediens debet onus sibi a superiori impositum humiliter suscipere et pacienter ferre.",Isidorus Hispalensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/89,Paragraph,1,,"Odium summa invidia est tamen sicut serpens seps, qui licet sit parvus, tamen secundum Solinum si quem percusserit, veneno suo simul carnem et ossa consumit. Unde Lucanus: ossaque dissolvens cum corpore tabificus seps. Sic odium et cetera.",Solinus Caius Iulius,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/90,Paragraph,1,,"Offerre se debet homo deo sicut in lege Moysi turtur et columbe, sicut patet in purificacione puerpere Levitico XII, ubi offerebatur par turturum et duo pulli columbarum. Per turturem, que est avis solivaga, intelligitur vita contemplativa, que debet offerri bina quantum ad duplicem eius oculum, unum, quo contempletur celestia ad desiderandum, alium, quo temporalia ad contemnendum. Per columbam accipitur vita activa, que offertur bina propter duplicem eius actum: debet enim exercitari erga se in sui ipsius correpcione et erga proximum in eius edificacione vel subvencione.",Missing author,Leviticus
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/90,Paragraph,2,,"Item ad modum animalium, que offerebantur in lege. Quorum triplex invenitur differencia: quoddam enim totum comburebatur, unde dicitur holocaustum quasi totum incensum, et significat quod homo se debet totum offerre in igne divini amoris non solum in implecione preceptorum, sed eciam consiliorum. Aliud offerebatur pro peccato, quod in duas partes dividebatur, una comburebatur, alia vero cedebat in usum sacerdotum ad designandum quod expiacio peccatorum fit a deo mediante ministerio sacerdotum, quando offerebatur pro peccato tocius populi; si autem specialiter offerebatur pro peccato sacerdotis, tunc totum comburebatur: non enim decebat in usum sacerdotum venire, quod pro eorum peccato offerebatur. Tercium vocabatur hostia pacifica, que offerebatur pro graciarum accommodacione vel salute offerencium. Primum est perfectorum, secundum penitencium, tercium proficiencium. Tercia vero hostia dividebatur in tres partes, una pars incendebatur ad honorem unius Dei, alia cedebat in usum sacerdotum, tercia in usum offerencium ad designandum quod salus hominis procedit a deo, mediantibus ministris et cooperantibus ipsis hominibus, qui salvantur.",Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/91,Paragraph,1,,"Occasiones peccatorum et temptacionum sunt abiciende exemplo elephantis. Qui, ut ait Solinus, cum venatu premuntur, utrosque dentes pariter affligunt, ut ebore damnato non requirantur. Sic eciam docuit nos dominus cariora corporis abicere, ne damnemur et periclitemur in anima. Mattheus IX: si oculus tuus scandalizat, erue eum et cetera.",Solinus Caius Iulius,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/92,Paragraph,1,,"Officium ecclesie sollicite et integre differre singulis horis docet nos onager. Qui, ut ait Ysidorus et Jorach, quarto die Marcii duodecim vicibus in nocte et duodecim in die rugit, eiusque rugitibus per singulas horas numerus horarum cognoscitur.",Isidorus Hispalensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/93,Paragraph,1,,"Opus, quod semel tantum debet fieri, cum multa deliberacione fieri elephas docet. Qui secundum Aristotelem libro <…> vivit ducentis aut trecentis annis, secundum Solinum semel in tota vita parit et biennio fetum portat. Sic homo bonum, quod semel tantum vult fieri, diu debet per deliberacionem mentis portare. Seneca : deliberandum est diu quod statuendum est semel.Plinius libro <…> : gallina ea die, qua ovum ediderit, icto aspidis non peribit. Sic illa die, qua homo bonum opus fecerit, temptacione dyaboli non peribit.",Aristoteles,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/94,Paragraph,1,,"Ornatus mulierum similis est serpenti, qui situla dicitur. De quo dicit Ysidorus quod est serpens maliciosus et parvus, qui hominem siti interficit. Qui tanta prefulget dorsi pulchritudine, ut intuentes admiracionem ducens retardet et, quia piger est, quos sequi non valet, stupentes miraculo detinet. Sic mulier ornatu et pulchritudine corda intuencium ad se trahit et veneno mali consensus vel facti extinguit.",Isidorus Hispalensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/94,Paragraph,2,,"Item similis est catto, qui tantum de sua <pelle> pulchra gloriatur, quod capitur et excoriatur; sic mulier tantum de sua pulchritudine gloriatur, quod a dyabolo capitur et cetera.",Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/95,Paragraph,1,,"Pauperes in hoc mundo contemnuntur, in alio honorantur, sicut gallina viva contemnitur et de domo abicitur, accipiter autem honoratur et super perticam vel manum ponitur, sed accipiter mortuus abicitur et gallina mortua honorabitur, in mensa dominorum portatur et cetera.",Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/96,Paragraph,1,,"Pacem turbantes castigandos et abiciendos apes docent. Que, ut dicit Aristoteles libro VIII°, apes illos pacem solventes et mella sua detrahere volentes mortaliter feriunt vel omnino a se repellunt. Ad Galatas V: utinam abscidantur, qui nos conturbant et cetera.",Aristoteles,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/97,Paragraph,1,,"Peccator assimilatur talpe. Que, ut dicit Ysidorus, sic dicta est, quod perpetua cecitate damnata sit, semper terram fodit et humum egerit. Sic peccator est cecus in divinis, semper occupatus et sollicitus in terrenis. Sicut enim dicit Aristoteles libro <…> et Plinius libro XI°, talpis visus non est, oculorum tamen effigies est.",Isidorus Hispalensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/97,Paragraph,2,,"Item, sicut dicit Jorach, cum extrahitur de terra et ad lucem solis pervenerit et aerem, tunc moritur. Sic peccator et cetera.",Iorath sive Iuba II rex Mauritanie,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/97,Paragraph,3,,"Item assimilantur corvis. Primo quia, ut dicitur libro de natura rerum, est avis clamosa, nihil aliud sonare novit, nisi cras cras, diversas tamen voces format. Hoc competit superbis, qui converti procrastinant et clamose alios inclamant et vituperant, et multis modis incongruis diversos <…> formant. Secundo, quia sunt dolosi, furtive res capientes et abscondunt ; et hoc competit avaris. Tercio, quia sunt immundi, cadaveribus insidentes et fetidis et fecibus cibum querentes, quod competit luxuriosis.",Missing author,De naturis rerum
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/97,Paragraph,4,,"Item assimilantur vespertilioni. Quia, ut dicit Ysidorus, vespertilio dicitur eo, quod lucem fugiens, vespertino crepusculo circumvolet, significans luxuriosos, qui latibula et tenebrosa querunt. Job XXIII: oculus adulteri observat caligines.",Isidorus Hispalensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/97,Paragraph,5,,"Item assimilatur cuidam bestie, que dicitur manticora. Nam, ut dicit Solinus capitulo LVIII°, manticora in India nascitur, triplici dencium ordine, facie hominis, glaucis oculis, colore sanguineo, corpore leonino, cauda velud scorpionis aculeo spiculata, voce tam sibila, ut imitetur modulos fistularum tubamque concinentum ; humanas carnes avidissime affectat, et est magne velocitatis. Idem dicit Plinius libro X°. Idem Avicenna. Similitudo hominis ostendit peccatum avaricie, quia solus ex avaricia congregat pecunias, similitudo leonis peccatum superbie, color sanguineus et igneus peccatum ire, multitudo vero dencium refertur ad peccatum gule, cauda vero scorpionis ad peccatum detraccionis et invidie, unde eciam homines summopere comedere desiderat detrahendo.",Solinus Caius Iulius,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/97,Paragraph,6,,"Item assimilatur mulo. Primo racione innaturalitatis. Generatur enim mulus contra solitum cursum nature ex duabus speciebus, scilicet asino et equa, cum enim scilicet equa asino subicitur; sic in peccato nature ordo pervertitur, cum racio sensualitati subicitur, cui deberet racio dominari. Eccesiastico X: vidi servos in equis.",Ecclesiasticus,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/97,Paragraph,7,,"Secundo racione sterilitatis vel natura ab ipso beneficium retrahente, quia quasi in eo iniuria contra naturam producitur. Vel, ut dicit Aristoteles, sterilis est propter frigiditatem; sic peccatum est sterile ad opus meritorium propter defectum caritatis.",Aristoteles,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/97,Paragraph,8,,"Tercio racione vertibilitatis. Nam, ut dicit Ysidorus, mulus ambulando est dictus eo, quod in giro molas ducat; sic peccator quando de uno peccato in aliud trahitur, quasi girando circumvolvitur. Psalmista: in circuitu impii ambulant.",Isidorus Hispalensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/97,Paragraph,9,,"Item assimilatur salamandre. Que, ut dicit Plinius libro <…>, est animal venenosum, quod fructus arborum inficit, aquas corrumpit, et si eius saliva solum pedem hominis tetigerit, totum corpus corrumpit; sic peccatum venenum pessimum, quod corrumpit fructus bonorum operum et aquas gracie, et si eius saliva, idest delectacio, pedem, idest affeccionem, tetigerit, totum hominem perdit.",Plinius maior,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/97,Paragraph,10,,"Item assimilatur veneno. Dicitur enim venenum, quia per venas vadit ad cor; sic peccatum per venas cogitacionis et delectacionis vadit ad consensum cordis, vel per sensus corporis sicut per venas subintrat in artharia ! mentis. Jeremia IX: ascendit mors per fenestram nostram et cetera.",Hieremias,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/97,Paragraph,11,,"Item assimilatur regulo sive basilisco. Qui, ut dicit Avicenna, solo visu interficit et auditu. Et, ut dicit Plinius libro VIII°, basiliscus est tanta vis, ut omnes, qui eius oculos viderint, confestim exspirent, necat frutices non modo tactos, sed afflatos, exurit herbas, rumpit saxa. Et, ut dicit Avicenna, cum eius habitacioni avis opponitur, cadit et moritur. Mustelis tamen, ut dicit Solinus, vincitur. Similiter peccatum occidit mentem hominum per odoratum morose delectacionis vel visu consensus, eciam si longe fit ab opere, sed medela contra ipsum est mustela ruta referta, idest penitencia amaritudine plena, que peccatum extinguit.",Plinius maior,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/97,Paragraph,12,,"Item assimilatur aspidi, que, ut dicit Ysidorus, ad vocem incantatoris aurem obturat, unam in terra premit, alteram cauda obturat et operit, ut sic non audiat. Sic peccator unam aurem obturat terrenorum affeccione, aliam cancelosa decepcione, ne audiat, quod eum convertere <potest>. Psalmista: sicut aspidis surde et obturantis aures suas.",Isidorus Hispalensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/97,Paragraph,13,,"Item peccatum quamdiu retinetur, crescit et multiplicatur exemplo cocodrilli, cuius longitudo est septedecim cubitorum et, ut quidam dicunt, crescit, quamdiu vivit. Sic peccatum quod per penitenciam non diluitur, mox suo pondere ad alium trahit.",Quidam,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/97,Paragraph,14,,"Item peccatum plus habundat in prosperitate quam in adversitate, sicut serpentes plus habundant in estate et ledunt quam in hieme, plus in die quam in nocte, quia omnes sunt frigide nature. Et plus nocent eorum venena, quando incalescunt, unde quia frigidi sunt, nocturno rore tacti et hieme se involvunt et in die et in estate ad nocendum se dissolvunt. Sic peccator, utpote venenum, cor tangit et sua frigiditate calorem caritatis extinguit, cum cor per consensum tangit, et hoc magis in prosperitate, quia in eius calore peccatum amplius invalescit. Psalmista: ab altitudine diei timebo.",Missing author,Liber Psalmorum
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/98,Paragraph,1,,"Penitencia assimilatur fenici avi. Que, <ut> dicit Ysidorus, quingentis et ultra annis vivens, dum senuisse se viderit, collectis aromatum virgulis rogum sibi instruit, et conversa ad radium solis alarum plausu volitantum ignem et incendium sibi nutrit, et sic iterum infra triduum ex cineribus resurgit. Idem refert Ambrosius in Exameron libro V°, concordat Plinius libro X° et Solinus capitulo <XXXIII°>. Sic peccator, quando diu in peccatis vixit, debet sibi ex consideracione divine iusticie, timore gehenne et mortis incertitudine nidum constituere, in quo per fervorem compunccionis, per humilitatem debet in cinerem redigi, et sic ita <post> triduum penitencie, scilicet contricionis, confessionis, satisfaccionis, novus resurget.",Isidorus Hispalensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/98,Paragraph,2,,"Item liberat a temptacionibus et decepcionibus, decepcionibus merguli, quem cum aves rapaces insequuntur, ad aquam confugiens submersionis beneficio liberatur; sic anima temptata in lacrimis penitencie se debet immergere, ut evadat.",Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/98,Paragraph,3,,"Item penitencia lacrimosa facit deum dissimulare peccata. Quia, ut dicit Plinius libro <…>, leo quando coitum leene cum pardo odore cognoscit, totus in adultere penam consurgit, idcirco a culpa leena flumine abluitur; sic leo de tribu Iuda parcit anime a peccato lacrimarum fonte lote.",Plinius maior,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/98,Paragraph,4,,"Item assimilatur panthere. Que, ut dicit Phisiologus, solum draconem habet inimicum, que pasta in spelunca se recondit et per tres dies aliquando dormit; tunc exurgens magnam vocem emittit cum odore suavissimo quasi omnium aromatum, quam audientes omnes bestie, que longe et prope sunt, ad odorem illum confluunt et ipsam sequuntur, quocumque ierit, solus draco audiens et non ferens fugit et obtorpescit immobilis. Sic peccator, postquam post triduum penitencie vocem divine laudis emititt et ex ore odorem suavissimum oracionis, omnia animalia, idest virtutes sequuntur, solus draco, idest demon, cum peccato fugit.",Missing author,Physiologus
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/98,Paragraph,5,,"Item assimilatur cuidam bestie parve, que leochophones dicitur. Quam, ut dicit Plinius libro VIII°, leo fugit, quam si gustaverit, tanta ei vis inest, ut regem quadrupedum statim interimat. Et ideo eius cineres, carnes vel polenta asperse posite in semitis leonum sumpte a leonibus, ipsos necant. Hec ergo bestiola representat humiles penitentes, quos timent et fugiunt leones et demones, unde talis, incineratus in contricione positus in semitis, ubi demones per temptaciones accedunt, ipsos necat et fugat.",Plinius maior,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/98,Paragraph,6,,"Item assimilatur cuidam lapidi, quem cerve, ut dicit Plinius libro <…>, cum se gravatas sentiunt, comedunt, qui eas iuvat, et postquam moriuntur, in ventre earum invenitur, et iste lapis miro modo adiuvat mulieres pregnantes. Sic anima peccato sentiens se gravatam debet assumere penitenciam duram et asperam, que non solum in vita liberat a peccatorum gravitate, sed post mortem eius virtus invenitur liberans a penarum acerbitate, que eciam iuvat pregnantes bonum conceptum et propositum adimplere.",Plinius maior,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/98,Paragraph,7,,"Item penitencia amara extinguit remorsus consciencie, sicut absinthium pulices; est enim earum venenum secundum Constantinum.",Constantinus Africanus,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/99,Paragraph,1,,"Penitentes virtute penitencie mutant mores, unde assimilantur quibusdam animalibus, de quibus dicit Ambrosius: leo enim in terra, ut dicit, est terribilis, in mari tamen est piscis dulcis. Sic amara penitencia ferocem hominem vertit in dulcem et mitem. Item secundum eundem mustele odor est gravis in terris, suavis in aquis, in quibus significatur quod fetentes per malam famam fiunt redolentes per graciam. Item lepus est animal timidum in terris, in mari formidabile, quia lavacrum penitencie homines pusillanimes et pavidos reddit fortissimos. Item lupus in terris est animal rapax, in aquis autem animal impotens. Unde ait: nescit hos lupos ovis timere; sic per penitenciam homines terribiles et rapaces efficiuntur benigni et misericordes. Item porcus in terra est animal immundum, in mari vero mundum eciam iudeis, qui dicit: ut tamen porcos terrestres non comedunt, in quo significatur quod per aquam penitencie purgatur eis immundicia vite. Item scorpio terrenus retro percutit, marinus non, sed reficit; sic per penitenciam detractores retro pungentes mutantur in benefactores.",Ambrosius Mediolanensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/99,Paragraph,2,,"Item penitentes assimilantur coturnici. Qui, ut dicit liber de natura rerum qui mare transiens, cum lassatur, in aquam descendit, et quia timet accipitrem, de terra non surgit, quamdiu ipsum videt. Sic peccator mare huius seculi transiens, videns se lassum gravedine peccati, in aqua penitencie descendit et cum una ala se tenens iuxta, scilicet in penitencia, aliam vero, scilicet spiritum, sursum erigit, et sic quasi velificando pertransit; sic enim debet timere de iusticia, quod presumat de misericordia, et talis debet precipue timere accipitrem, idest diabolum, et ideo contra ipsum in terra, idest in humilitate, se tenere. Sola enim humilitas est, ut dicit beatus Antonius, que laqueos diaboli invadit.",Missing author,De naturis rerum
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/99,Paragraph,3,,"Item assimilatur ciconie. Que, ut dicit liber de natura rerum, cum sentit se gravatam, tum rostro aquam marinam per anum immittit et sic se purgat, unde ad ipsorum modum dicitur Galienus clistere invenisse. Sic penitens peccati gravatus amaris lacrimis penitencie debet se purgare.",Missing author,De naturis rerum
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/99,Paragraph,4,,"Item penitentes debent ad meliorum exempla aspicere et in humilitate semper sua opera abscondere exemplo strucionis. Qui, ut dicit Phisiologus, strucio enim non ovat, nisi quando Pliades oriuntur; tunc primo oculos ad Pliades levat, deinde in arena foveam fodit, ubi ponit ova sua et sabulo operit, et quia est animal obliviosum, obliviscitur, ubi ea posuerit, et numquam ad ea redit nec ea ulterius querit. Sed calefacta arena fervor solis ova ex eoque et ex ipsis pullos educit, qui cum educti fuerint, mater eos recolligit et tamquam filios recognoscit. Penitentes ergo debent ad meliorum exempla aspicere, sicut strucio ad Pliades, et tunc in arena gravis penitencie ova, idest opera sua, abscondere, idest in humilitate custodire, et illa numquam ad superbiendum aspicere vel ad ostentacionem, et tunc fervente penitencia, calor solis, idest amor Dei, illum incendit et fetum inde educit, quos tamen eductor mater, idest anima penitentis, clarius recognoscit et tanquam suos fructus recolligit gloriosos.",Missing author,Physiologus
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/99,Paragraph,5,,"Item assimilatur tigridi, quod secundum Ysidorum est animal variis maculis distinctum. De quo dicit Plinius libro VIII° quod cum catuli sui rapiuntur, odore raptorem prosequitur, qui equo velocissimo fugiens in via post se specula proicit, que videns et suam ymaginem intuens et filium credens, quem cum accipere cupit, medio tempore venator fugit. Tigris velociter currens est peccator cito et ferventer penitens, qui raptos catulos insequitur, quando bona opera per peccatum perdita per penitenciam recuperare conatur, cui venator specula, quibus detineatur, proicit, quia diversa sibi impedimenta, quibus impeditur, diabolus opponit.",Isidorus Hispalensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/99,Paragraph,6,,"Item assimilatur leoni. Qui, ut dicit Aristoteles libro IX°, nascuntur valde parvi, ut duorum mensium vix vadant, postea crescunt et efficiuntur ferocissimi; sic penitentes incipientes sunt parvi in virtute, sed postea crescentes per caritatem roborantur et ferocissimi efficiuntur.",Aristoteles,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/99,Paragraph,7,,"Item assimilantur cervis. Qui, ut dicit Plinius libro XXVIII°, qui sunt serpentum inimici, quos spiritu narium attrahunt de cavernis eos mandatos; sic peccator spiritu discrecionis debet extrahere peccata de cavernis conscienciarum et cetera.",Plinius maior,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/99,Paragraph,8,,"Item, ut dicit Ysidorus, cervi pastu diptamni sagittas acceptas excutiunt. Per diptamnum enim, que est herba habens virtutem dissolvendi, consumendi et extrahendi, penitencia intelligitur, que venenum et sagittam peccati expellit.",Isidorus Hispalensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/100,Paragraph,1,,"Peregrinos et viatores suscipiedos et iuvandos milvi docent. Qui, ut ait Ysidorus, cuculos spatulis suscipiunt propter breves et parvos volatus, ne per longa aeris spacia fatigati deficiant in via. Quanto ergo magis homo hominem iuxta illud ‘Alter alterius onera portate’ et cetera.",Isidorus Hispalensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/100,Paragraph,2,,"Item elephantes, qui, ut ait Solinus capitulo XXXIII°, si per desertum hominem vagabundum viderint, ad notas vias ducunt.",Solinus Caius Iulius,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/100,Paragraph,3,,"Item ait Aristoteles in quodam monte a scorpionibus hospites non ledi, sed solum indigenas ledi et occidi.",Aristoteles,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/101,Paragraph,1,,"Perfecti viri sunt similes piscibus. Inter quos illi sunt meliores, qui morantur in aquis altis, propter quod inter marinos illi sunt meliores, qui in alto pelago commorantur. Item illi, qui morantur in aquis discoopertis, ubi libere perflant venti, meliores sunt aliis non habentibus. Item meliores sunt illi, qui in aquis fortissime agitatis. Similiter illi viri perfecti sunt meliores, qui sunt alti per contemplacionem, discooperti per simplicem conversacionem, agitati per bonam operacionem.",Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/101,Paragraph,2,,"Item sunt similes avibus rapacibus, de quibus dicit Aristoteles libro secundo quod sunt volatus altissimi et velocissimi, et maxime animositatis, ut patet in aquila et falconibus; sic isti sunt alti per conversacionem. Ad Philippenses III: nostra conversacio in celis est. Velocissimi per dileccionem, qui secundum Gregorium qui amat ardencius currit velocius. Animosi per confidencie vigorem. Proverbiis XXVIII: iustus quasi leo confidens absque terrore erit.",Aristoteles,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/101,Paragraph,3,,"Item assimilantur ardee. Que sic dicitur secundum Ysidorum quasi ardua propter altos volatus. Formidant enim ymbres et volant super nubes, ut procellas imbrium evitent. Similter sancti viri in alta et celestia se elevant contra tempestates et temptaciones demonum. Secundo, quia licet pascatur in aquis, tamen nidificat in silvis in arboribus altis; sic sancti viri, licet pascantur transitoriis rebus, in altissimis tamen debent ponere nidum quietis sue.",Isidorus Hispalensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/102,Paragraph,1,,"Perseveranciam docent apes. Que, ut dicit Aristoteles libro VIII°, cum exit, ad diversos flores non intendit, nec unum florem dimittit et ad alium vadit, donec in illo inveniat, quod querit; sic similiter homo in variis actibus se occupare non debet, quia secundum Gregorium minor invenitur ad singula, dum confusa mente dividitur ad multa.",Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/102,Paragraph,2,,"Item perseverare debet homo in bono, quod audivit, quia secundum Aristotelem inter omnia animalia habencia aures solus habet eas immobiles, ut dicit Aristoteles libro I°, in signum quod in m…o debet in doctrina audita persistere.",Aristoteles,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/103,Paragraph,1,,"Predicatores debent esse sicut aves rapaces. Que, ut Aristoteles dicit libro <…>, habent rostrum curvum et acutum, ut predam forcius teneant et carnes facilius lacerent. Sunt eciam pauce carnis et multe pennositatis, ut sint volatus velociores, caudam habent subtilem et longam, qua in volando sicut gubernaculo se regant. Sic predicator debet habere os ad se recurvatum, ut prius sua vicia corrigat et quod aliis dicit, ipse impleat, et acutum ad incidendum et percuciendum corda, carnalium parum debent habere et curare de carne et pennis virtutum habundare.",Aristoteles,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/103,Paragraph,2,,"Item velocis volatus, idest prompte obendiencie vel amoris. Caudam eciam prudencie, que secundum Boethium rerum exitus metitur, debet habere longam.",Boethius Anicius Manlius Severinus,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/103,Paragraph,3,,"Item assimilatur gallo. Quem, ut dicit Ambrosius, multum timet leo et maxime album, quod aliqui dicunt propter lapidem allectorium, quem in ventre portat. Sic dyabolus timet predicatorem album, idest mundum, propter Christum, quem portat in corde.",Ambrosius Mediolanensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/103,Paragraph,4,,"Item assimilantur avibus aquaticis, que habent rostra lata, ut gramina et radices peccatorum de cordibus eorum facilius evellant. Item colla longa, ut de profundo aque facilius victum trahant, quo significatur quod debent de profundis scripture verba trahere et propter colli longitudinem proferenda diucius premeditari, quia vocalis spiritus non statim de longo collo exit, sed propter arterie longitudinem diucius immoratur.",Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/103,Paragraph,5,,"Item assimilatur cani. Primo quia, ut dicit Solinus capitulo XXI°, omnes canes dominos suos diligunt, quod probat pluribus exemplis. Nam in Epiro canis occisorem domini sui in cetu agnitum latratu prodidit; Iasone Licio interfecto, canis eius cibum aspernatus inedia obiit; Lisimachi regis canis flamme se iniecit, et pariter cum <eo> est exustus; Gramantum regem CC canes ab exilio reduxerunt bellantes adversus resistentes. Quendam Rome damnatum canis ad carcerem cum ululatu secutus est et, ipso occiso, pane sibi dato ad os defuncti tulit, et proiectum in Tiberim cadaver adnatans sustentare conatus est. Sic predicatores debent Christum diligere, ipsum defendere, ipsum sequi in tribulacionibus et pro ipso morti se exponere.",Solinus Caius Iulius,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/103,Paragraph,6,,"Secundo quia, ut dicit Plinius libro VIII°, soli domesticam vocem agnoscunt canes, nulli memoria maior preter hominem, vestigia fere sciscitatur comitantem ad feram inquisitorem trahens loro, et quamvis transiens aquam, ventum et odorem captat et rostrum ad cubicula protendit. Sic predicator debet Christum agnoscere et ipsum iugiter in memoria habere, predam sibi per conversionem peccatorum capere, semper baculo divini spiritus impulsus et odore et desiderio eterne salutis bestialiter viventes insequendo, et vicia tamquam cubilia, in quibus latitare querunt, denundando.",Plinius maior,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/103,Paragraph,7,,"Tercio racione animositatis. Quia, ut ait Solinus ubi supra, petenti enim Alexandro Indiam rex Albanie sibi duos misit canes, quorum alter sues et ursos oblatos sprevit, offensus degeneri preda, quem Alexander per ignoranciam velud inertem extingui precepit, alter vero leonem interfecit et, viso elephante, beluam vero ictu fatigavit, deinde cum summo spectancium horrore terre affixit. Sic predicatores quandoque magnos tyrannos reprehendunt, sicut Herodem Johannes baptista.",Solinus Caius Iulius,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/103,Paragraph,8,,"Item assimilatur castori. Qui, ut dicit Ysidorus, cum quadrupedibus in terra vivit et cum natatilibus stat in aquis. Sic predicator per vitam activam debet <se> habere sicut quadrupes per terram discurrere, et per contemplacionem versari in aquis scripturarum.",Isidorus Hispalensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/103,Paragraph,9,,"Item debet esse sicut ursus. Qui, ut dicit Solinus capitulo XXXIV°, informes edunt partus, pariunt pauxillulas carnes, quibus color candidus, oculi nulli, has lambendo sensim figurant. Sic eciam predicator filios, quos dei parit, si invenit carnales et informes, doctrina oris in spiritu sui debet figurare. Ad Galatas IV: filioli mei quos iterum et cetera, usque Christus.",Solinus Caius Iulius,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/104,Paragraph,1,,"Prelatus assimilari debet ceto. Qui, ut dicit Jorach, catulos suos miro amore diligit et in pelago secum longo tempore circumducit, et si eos ab arenarum cumulis impediri contigerit, aque multitudinem ore colligit et super eos effundit, et sic ipsos a periculo liberans ad pelagus reducit, omni periculo se pro eis exponit, et quando tempestas invalescit, ipsos in ventrem sumit, quos serenitate facta emittit. Sic prelatus debet subditos ut filios diligere et per pelagus seculi cum multa solicitudine secum ducere, detentos ab arenis diviciarum aqua doctrine liberare et se pro eis ponere et in adversitate in visceribus et cetera.",Iorath sive Iuba II rex Mauritanie,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/104,Paragraph,2,,"Item assimilatur arieti, qui est dux gregis et est fortissimus, unde dicitur secundum Ysidorum a viribus eo, quod vir ovium sit ceteris bidentibus virtuosior; dicitur enim aries ab aris, sicut patet in lege Moysi. Sic prelatus debet esse dux gregis, scilicet auctoritate presidendo et bone vite exemplo precedendo, et tamquam forcior ipsum defendendo, et se ipsum pro grege domino offerendo.",Isidorus Hispalensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/104,Paragraph,3,,"Item assimilari <debet> leoni. Qui, ut dicit Plinius libro <…>, traditur informes leonum fetus, ipsi minimasque carnes magnitudine mustelarum inicio esse, semestres vix ingredi posse et bimestres vix moveri. Sed Phisiologus dicit: leena catulos suos mortuos parit sicque custodiens tribus diebus, donec veniens pater eorum in faciem eorum exalit, ut vivificentur. Sed secundum Ysidorum catuli nati tribus diebus duabus noctibus dormire fertur, quod patris rugitus suscitare dicitur. Sic prelatus rugitu predicacionis et oracionis debet suscitare filios mortuos in peccatis. Debet tamen prelatus dulciter loqui bonis. Judices IX: ecce examen apium in ore leonis. Apis enim pungit et mel componit. Sic debet prelatus pungere lentes et dulcorare bonos.",Plinius maior,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/105,Paragraph,1,,"Proficere debet homo et crescere in virtutibus per totum tempus presentis vite. Exemplo cervi, cui non crescunt cornua in ramos, nisi ad septem annos, quia ad septem annos omni anno additur unus ramus, unde eorum etas deprehenditur per cornua. Quia enim septenarius est universalis numerus, presens tempus decurrit, sicut patet in septem diebus septimane et cetera.",Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/106,Paragraph,1,,"Prosperitas divitum et peccatorum assimulatur bubo. In bubo enim, ut ait Ysidorus, est avis honusta plumis, gravi detenta pigricia, debilis ad volandum, in sepulchris mortuorum die noctuque versatur et fertur malum pretendere et loci solitudinem, in quo habitat. Sic dives honustus diviciis piger est ad bonam operacionem, debilis ad contemplacionem, manet in cadaveribus peccatorum et pretendit future desolacionis, scilicet eterne damnacionis indicium.",Isidorus Hispalensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/107,Paragraph,1,,"Prudens debet esse homo sicut vultur. Qui, ut dicit Aristoteles libro <…>, venatur a meridie usque ad noctem, et ab ortu solis usque ad meridiem requiescit. Sic homo debet partim vacare quieti oracionis et contemplacionis, partim necessariorum procuracioni.",Aristoteles,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/107,Paragraph,2,,"Item assimilari debet hericio. Qui, ut dicit Ysidorus, est animal spinosum, qui statim ut aliquod presenserit nocivum, in globum conversus in sua se arma colligit, et ita spinoso defenditur tegimine, ut nihil contingi quidem possit. Ita homo debet in spinosa penitencia involvi. Psalmista: cum mihi molesti essent, induebar cilicio et cetera.",Isidorus Hispalensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/107,Paragraph,3,,"Secundo, quia secundum Ambrosium in suo famine geminas sibi respiciendi vias iniunt, unum, quo fugit a vento septentrionali, aliud quo fugit ab australi, sed debet homo <habere>, quo fugiat tempore adversitatis, et quo tempore prosperitatis.",Ambrosius Mediolanensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/107,Paragraph,4,,"Item exemplo formice. Que, ut dicit Ysidorus, providet in estate, unde vivat in hieme, in messe triticum elegit, ordeum non tangit, et cum pluvia super triticum descendit, illud soli exponit.",Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/107,Paragraph,5,,"Item, ut dicit Plinius libro <…>, collecta grana interiori parte sui de…ii abscondit, ne ab avibus rapiantur. Sic primo homo debet sibi in vita providere de tempore mortis. Secundo debet triticum, idest Christum et eterna, colligere, ordeum, idest temporalia, non curare. Tercio, quod si aliqua temptacio super nos irruit, debemus soli exponere, ut calore caritatis eius reformemur. Quarto debet homo sua bona opera occultare, ne ab avibus, idest demonibus per inanem gloriam rapiantur.",Plinius maior,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/107,Paragraph,6,,"Item sicut serpens. Qui, ut dicit Phisiologus <et> liber de natura rerum, cum senuerit, carnes suas ieiunando consumit, donec cute laxata macie per foramen petre transiens veterem pellem deponit et iuventutem induit; exuit autem pellem a capite prius. Sic nos debemus vitam nostram renovare per opera penitencie, primo ieiunando non solum a cibis, sed magis a viciis, et sic in arto foramine arte vite veteres exuvias deponere et novam vitam assumere.",Missing author,Physiologus
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/107,Paragraph,7,,"Item prudenciam docent nos bruta, ut ait Augustinus XI° de trinitate, in fetuum educacione, in latibulorum edificacione et nutrimentorum meditacione, in mutacionis temporum precognicione et suorum comparium dileccione.",Augustinus Hipponensis,De trinitate Augustini Hipponensis
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/108,Paragraph,1,,"Pugnandum est contra diabolum sicut pisces pugnant contra cocodrillum. Nam cum cocodrillus pugnat contra cetum, fugiunt pisces ad caudam ceti, et ipse pugnat pro se et eis, <et cocodrillus cum> vincere non possit, fetidissimum fumum emittit in aquam, quo contra cetus, odorifero fumo de ore emisso, fetidum illum odorem repellit; sic igitur cocodrillus, scilicet diabolus, aliquem impugnat ad caudam ceti, idest ad ultimum vite Christi, scilicet exemplum Crucis et passionis Christi, et tunc bono eius odore omnis fetor carnalis corrupcionis, quem diabolus immiserit, extinguetur....",Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/109,Paragraph,1,,"Religio. Religionem intrans debet illam intrare, que magis convenit condicioni sue, exemplo avium, que secundum diversas complexiones diversas querunt sibi habitaciones: aves enim frigide et humide, ut aquatice, inhabitant paludes et flumina, aves vero calidiores nature loca montuosa, sic infirmiores <inferiores>, forciores vero altiores.",Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/109,Paragraph,2,,"Item in congregacione viventes assimilantur gruibus, qui simul vadunt, simul comedunt, speciem suam diligunt, regem et ducem sibi constituunt, ordinate et simul volant et a societate non declinant, abita moderacione omnem laborem alleviant, ut per vices ductus sui munere fugantur. Precedit enim una, prestituto tempore, deinde convertitur sequentique sortem ducendi agminis relinquit. Excubias vigiliarum per vices faciunt, si aliquando inter se repugnant, mox reconciliantur, tempestatem futuram precognoscunt. Hec dicit Ambrosius et Basilius in Exameron.",Ambrosius Mediolanensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/109,Paragraph,3,,"Item Ysidorus. Solinus autem capitulo X° addit: excubias de nocte dividunt, ut exsomnis sit decima, vigiles lapillos digitis amplectuntur, <que> si forte exciderint, somnum coarguant; quid cavendum sit, clamore indicant. In sociali vita docent singularitatem in religione vitandam et communitatem sectandam. In eo vero, quod regem sibi constituunt, docent obedienciam observandam, alternacione vero ducatus et vigiliarum docent labores mutuos per vices alternandos. In eo vero, quod vigil lapillum tenet, ostenditur quod presidens Christum, qui est lapis angularis, in pede affectus semper habere debet et sine torpore negligencie aliis preesse et, quid cavendum sit, sollicite indicare. In libro de natura rerum dicitur quod rex primo se ad terram deponit, primo de terra se erigit, et capud pre ceteris ad circumspiciendum erigit. Sic prelatus, licet sit maior dignitate, debet tamen se primo deponere in humilitate, primo de terra erigere et oracionis et contemplacionis alacritate vel in fugienda terrena cupiditate, et circumspicere, in sollicitudine custodire et cetera.",Isidorus Hispalensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/109,Paragraph,4,,"Item docent apes. Quia, ut dicit Ambrosius in Exameron, apes quasi quamdam rem publicam curare videntur. Hee enim sole pre omnibus animantibus communem habent sobolem, unam incolunt mansionem, communis omnibus labor est, communis cibus, communis volatus, communis fructus.",Ambrosius Mediolanensis,Hexameron
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/110,Paragraph,1,,"Renovatur anima spiritualiter sicut aquila. Psalmista: renovabitur ut aquile iuventus tua. Dicit enim Jorach quod aquila, senescentibus pennis et ebetato visu, ter sursum ascendens visum suum et alas suas contra solem acuit, et tociens descendens in fonte se mergit sicque tribus vicibus redit visus eius et penne et rostrum suum ad petram acuit. Sic anima per peccatum inveterata et excecata, si aliquando exsurgat ab accionibus terrenis et altius in se ipsa levetur, considerando statum sue mentis, dirigens se contra solem Christum, ut eius calore, eius caritate inflammetur, tunc descendet et se proiciet in fonte lacrimarum et renovabitur, et purgabitur vetustas peccatorum, et acuitur visus spiritualium oculorum, et rostrum incurvatum ad terrena et ad celestia dirigetur.",Missing author,Liber Psalmorum
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/110,Paragraph,2,,"Item debet renovari sicut accipiter, cui silvestri secundum Gregorium mos est, ut cum plumas habet antiquatas, austro flante, alas expandat, quatenus eius membra ad laxandum pennam veterem concalescant, cum vero ventus deest, alis contra radium solis expansis atque percussis, tepentem sibi auram faciunt et sic, poris apertis, veteres penne exiliunt et nove succrescunt. Domesticis autem, quo melius plumescere debeant, munita ac tepencia loca requirunt. Sic ad renovacionem anime valet ventus auster, idest inspiracio divine gracie, vel calor solis, idest fervor penitencie.",Gregorius Magnus,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/110,Paragraph,3,,Vide supra capitulo de ‘Prudencia’ de renovacione serpentis...,Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/111,Paragraph,1,,"Rex debet esse clemens exemplo apum, ubi secundum Senecam libro de clemencia iracundissime sunt apes et pro captu corporis pugnacissime, et aculeos in vulnere relinquunt, rex autem aculeo caret. Sed secundum Aristotelem libro VIII° aculeum quidem habent reges et duces apud <eos>, sed eo non percutiunt, propter quod est rex, dicitur non habere.",Seneca Lucius Anneus,De clementia Senece
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/111,Paragraph,2,,"Item Ambrosius in Exameron: rex apum nature claris formatur insignibus, ut magnitudine corporis prestet et spiritus et, quod in rege precipuum est, morum mansuetudine. Nam, etsi habet aculeum, eo tamen non utitur ad vindicandum.",Ambrosius Mediolanensis,Hexameron Ambrosii Mediolanensis
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/111,Paragraph,3,,"Item assimilatur leoni. De quo dicit Aristoteles libro <…> quod est animal audax, forte, largum, nobile, magnanimum, quia secundum Ysidorum leo grece rex latine interpretatur.",Aristoteles,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/111,Paragraph,4,,"Item dicunt esse misericordes, quia dicit Plinius libro VIII°: leonum clemencie indicia multa, in viros postquam in feminas seviunt, infantes non nisi in magna fame perimunt, in supplices prostratis parcit et, ut dicit Ysidorus, captivos obvios repatriare permittit. Sic rex et cetera.",Plinius maior,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/111,Paragraph,5,,"Item racione audacie, ut idemPlinius dicit libro VIII° quod qualibet vi magna canum venancium contemptim cedit in campis, ubi spectari potest, inter virgulta vero et silvas acerrimo cursu fertur velud turpitudinem deputans obsconsionem; in sequendo saltu utitur, non in fuga.",Plinius maior,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/111,Paragraph,6,,"Item assimilatur aquile racione liberalitatis. Nam, ut dicit Jorach, aquila est avis magna et regalis que, ut dicit liber de natura rerum, predam ceteris avibus partitur et eas secum comedere patitur. Aristoteles in secretis secretorum: in libro Esculapiorum scribitur quod ille rex laudabilis est et amandus, qui assimilatur aquile dominanti inter aves, et non ille, qui assimilatur uni avium subiectarum.",Iorath sive Iuba II rex Mauritanie,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/112,Paragraph,1,,"Sanguis Christi. In libro de naturis rerum dicitur capitulo IV°: Salomon rex marmor durum volens ad altare sine ferro incidere, pullum avis strucionis in vase vitreo conclusit, quem cum mater non valens eripere, eo viso, in vitrum ad desertum strucio currens vermiculum tulit, cuius sanguine linuit vitreum et confractum est, et sic pullum eripuit. Quod videns Salomon, illius generis verme ad scissionem durissimi marmoris usus est. Et ideo vermis ille, qui tamur dicitur, ab effectu vermis Salomonis dictus est. Si hoc potuit sanguis vermis, quanto magis sanguis Christi durissima et adamantina corda hominum emollit et scindit.",Missing author,De naturis rerum
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/112,Paragraph,2,,"Item in libro de naturis rerum: Capiuntur elephantes hoc modo: due puelle virgines in desertum pergunt, quarum una <urnam>, altera gladium portat, altis vocibus cantant, quod audiens elephas illis occurrit et quasi naturali instinctu virginitate carnis innocenciam <recognoscens> amoris dulcedine veneratur lambensque earum pectus et ubera delectatus mirifice resolvitur in soporem. Nec mora, tunc puella cum gladio ventrem eius perforans sanguinem eius fundit, quem alia hunc sanguinem in urna capit, quo regalis purpura tingitur. Hoc potest significare sanguinem Christi fusum, quem una puella, scilicet sinagoga, crudeliter fudit, altera vero, scilicet ecclesia, capit in urna calicis. Ex quo sanguine tingitur vestis regalis et nupcialis, qua homo celesti convivio preparatur.",Missing author,De naturis rerum
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/113,Paragraph,1,,"Sancti viri assimilantur columbis. Quia, ut dicit Glossa super <Cantica> Canticorum primo, columba felle caret, rostro non ledit, alienos pullos nutrit, iuxta fluenta manet, meliora grana eligit, pro cantu gemitum reddit, gregatim volat, alis se defendit, visum recuperat. Quod felle caret, attestatur simplicitati et innocencie, quod rostro non ledit, benignitati et benevolencie, quod alienos pullos nutrit, compassioni et clemencie, quod iuxta fluenta manet, studio et diligencie, quod meliora grana eligit, divine sapiencie, gemitus, penitencie, gregatim volare, societati sancte.",Missing author,Glossa super Canticum canticorum
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/113,Paragraph,2,,"Item racione fecunditatis, quia dicit Aristoteles quod columbe fere toto anno ovant et pullificant, in regione autem calida pullificant semel in mense; sic sancti toto tempore debent esse fecundi in bonis operibus.",Aristoteles,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/113,Paragraph,3,,"Item assimilantur herodio sive falconi. Primo, quia est pauce carnositatis; sic sancti parum habent de carnalibus desideriis. Secundo, quia multe animositatis. Tercio, quia magne agilitatis. Quarto, quia magne generositatis. Applicentur.",Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/113,Paragraph,4,,"Item assimilantur agnis. Primo racione simplicitatis et innocencie. Quia dicit Ambrosius: agnus est inter animalia simplicissimus. Unde dicit Ysidorus quod natura armavit omnia alia animalia, solum agnum dimisit inermem.",Ambrosius Mediolanensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/113,Paragraph,5,,"Secundo racione mansuetudinis,quia dicit Aristoteles libro <…>: oves ceteris animalibus magis quiete sunt et propinquiores hominibus; hoc patet, quia nec dente ledit, nec cornu impetit, nec ungue scindit, nec calce percutit.",Aristoteles,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/113,Paragraph,6,,"Tercio racione utilitatis, quia, ut dicit liber de natura rerum, omnia in ove sunt utilia, lana, pellis, caro, lac; sic sancti viri, quantum possunt, debent aliorum utilitatem procurare.",Missing author,De naturis rerum
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/113,Paragraph,7,,"Quarto racione prudencie, quia dicit Ysidorus: agnus dicitur ab agnoscendo, quia inter multos greges matrem eciam solo balatu agnoscit. Item naturali instinctu agnoscit hostem suum, lupum. Sic sancti debent agnoscere ecclesiam et graciam matrem, que genuit, et diabolum lupum, qui ledit, matrem ad sequendum, diabolum ad fugiendum.",Isidorus Hispalensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/113,Paragraph,8,,"Item assimilantur equis. Primo racione animositastis, de qua Job <…>.",Iob,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/113,Paragraph,9,,"Secundo racione sagacitatis. Primo, quia aliqui neminem, nisi dominos suos, recognoscunt, sicut dicit Solinus capitulo LI° quod equus Alexandri Bucefalas dictus, regio accepto stratu, neminem nisi dominum suum vehere dignatus est. Equus eciam Gaii Cesaris nullum preter Cesarem dorso recepit. Sic sancti dedignantur in corde portare aliud preter dominum suum iuxta illud ‘Empti estis precio magno’ et cetera.",Solinus Caius Iulius,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/113,Paragraph,10,,"Tercio racione fidelitatis. Quia, ut dicit Solinus ubi supra, regem Scitarum singulari certamine victum cum adversarius victor spoliare vellet, ab eius equo calcibus morsuque laceratus est. Interfecto eciam Nichomede rege, equus eius inedia vitam finiit. Sic sancti debent pro Christo fideliter decertare et cetera.",Solinus Caius Iulius,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/113,Paragraph,11,,"Quarto racione pietatis, quod secundum Solinum ubi supra aliqui equi pro dominis suis lacrimantur, sic sancti lacrimantur passionem Domini audientes vel legentes.",Solinus Caius Iulius,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/113,Paragraph,12,,"Item assimilantur leonibus. Primo racione animositatis, tamen quia secundum Plinium cum insequuntur, non se occultant, sed videri volunt. Sic sancti persecutores non fugiunt, sed se eis offerunt.",Solinus Caius Iulius,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/113,Paragraph,13,,"Secondo, quia ut dicit Ysidorus, leones septi venatoribus terram contuentur, quo minus conscriptis venabulis terreantur; venatores respicit, ut, ipsis visis, terreatur et amplius animetur. Sic iustus, visis et consideratis persecutoribus, pacis invalescit.",Isidorus Hispalensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/113,Paragraph,14,,"Tercio, quia secundum Plinium cum predam sequitur, saltu utitur, cum insequitur, non fugit, sed vadit lento passu. Sic sanctus saltando debet sequi premium retribucionis, sed non fugere persecucionem tribulacionis. Ubi inquid licet leo sit animosus, timet tamen stratam publicam plurimum, ignem et strepitum rotarum. Sic sancti timent stratam publicam, idest mortem, strepitum rotarum, idest fortune volubilitatem, et ignem gehenne.",Plinius maior,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/113,Paragraph,15,,"Secundo racione liberalitatis, quia predam solus comedere erubescit, ideo sepe bestiis aliis a remote sequentibus de sua preda relinquit. Hoc pertinet in sanctis ad elimosinarum largicionem. Tercio racione sagacitatis. Quia, ut dicit Ysidorus, leones quando ambulant, sua cauda delent vestigia sua, ne a venatoribus valeant inveniri. Sic sancti posteriori penitencia delent peccata precedencia. Psalmista: beati quorum remisse sunt iniquitates et quorum tecta sunt peccata.",Isidorus Hispalensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/113,Paragraph,16,,"Item cum dormient, vigilant oculi secundum Ysidorum, <…> quia apertis oculis dormit, ut eciam dormiens prevideat nociva. Canticum <…> : ego dormio et cor meum vigilat.",Isidorus Hispalensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/113,Paragraph,17,,"Quarto racione abstinencie et frugalitatis. Quia dicit Plinius libro VIII°: leones rari sunt in potu, vescuntur alternis diebus. Sic sancti viri debent esse in potibus et cibis abstinentes.",Plinius maior,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/113,Paragraph,18,,"Item sunt aliqui sancti sicut elephantes. Qui, ut dicit Solinus cap. <…>, elephantes intollerabili impetu in hostes ruunt, nec repelli vel retardari possunt, velud quidam montes immobiles in preliis versantur, mugitus fragore confidenciam omnium perturbant, sed tamen odorem muris maxime fugiunt. Sic aliqui sancti, qui maxima vincunt, quandoque a modicis terrentur, sicut Paulus ad tercium celum raptus et omnium tribulacionum pericula expertus, virtutibus plenus, stimulo carnis premitur et timens ab eo relevari potens, misericordie exauditur.",Solinus Caius Iulius,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/113,Paragraph,19,,"Item assimilantur leporibus. Qui, ut dicit Ysidorus, lepus dicitur, quia levipes: est enim animal velox ad currendum et satis timidum; sic sancti sunt veloces ad fugiendum mala et prosequendum bona, et semper pavidi, ne in aliquo illaqueentur. Proverbiis VIII: beatus homo qui semper est pavidus.",Isidorus Hispalensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/113,Paragraph,20,,"Secondo, quia ut dicit Plinius libro XLI°, patentibus oculis dormiunt lepores. Sic oculi interiores semper debent esse aperti ad divina et ad cavendum adversa. Tercio habet crura posteriora longiora quam anteriora, ut facilius ascendat quam descendat, et ideo cum fugit, currit versus montem. Sic sancti fugientes mundum debent ascendere montem Christum et apciores esse ad ascensum in profectum quam ad descensum in bonorum defectu.",Plinius maior,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/113,Paragraph,21,,"Item assimilantur taxo. De quo dicit Plinius libro <…> quod cum a canibus persequitur, anhelitum retinet, et sic cutem inflat et morsus canum devitat. Similiter homo sanctus, quando persecuciones et iniurias patitur, in se per pacienciam spiritum suum cohibet, ne per impacienciam vel iram exeat, et sic evadit eorum morsus, ne anime sue noceant.",Plinius maior,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/114,Paragraph,1,,"Sapienciam celestem non possunt percipere, nisi mundi a sordibus culpe, sicut apes non bibunt, nisi aquam claram, et non bibunt, nisi prius feces eiciant, ut dicit Avicenna. Sic homo non bibet aquam claram sapiencie, nisi prius a se eiciat feces culpe.",Avicenna,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/115,Paragraph,1,,"Scienciam habens cum mala vita similis est onocentauro, quod est animal monstruosum ex homine et asino compositum. Nam ab umbilico sursum habet effigiem humanam; sic homo licteratus et voluptuosus ex una parte est racionalis, ex alia parte bestialis.",Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/116,Paragraph,1,,"Solitarii assimilantur capreis. Que secundum Ysidorum morantur in excelsis montibus, acutissime vident.",Isidorus Hispalensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/116,Paragraph,2,,"Item est velocissima in cursu, et secundum Ambrosium solo odore noxia declinat, diptamno sagittas de vulnere excludit. Sic isti sunt alti per celestem conversacionem, acute vident per contemplacionem, velocissime currunt per obedienciam et bonam operacionem, odore nociva declinant per discrecionem, diptamno, idest penitencia, tela peccatorum excludunt per compunccionem.",Ambrosius Mediolanensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/117,Paragraph,1,,"Societatem malam declinare docet nos cerva. Que secundum Aristotelem libro VII° volens parere declinat a semitis aliis feris notis et parit iuxta viam, quoniam ad illum locum animalia se non applicant propter homines; sic homo volens bonum conceptum parere, debet diverticula malorum declinare.",Aristoteles,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/118,Paragraph,1,,Spiritus sanctus assimilatur columbe propter eius proprietates supra positas capitulo ‘Sancti viri’ spirituales viri sicut ibidem.,Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/119,Paragraph,1,,Subditi se debent habere ad prelatum suum sicut apes ad regem suum: supra capitulo ‘Boni viri’.,Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/120,Paragraph,1,,"Superbi assimilantur tauris. Primo racione ferocitatis. Sunt enim ferocissimi, quamvis ad arborem fici ligati dicantur mansuescere, ut dicit Ysidorus. Sic superbi sunt feroces ad ledendum, nisi sub arbore fici, idest sub dominio boni viri, refrenentur.",Isidorus Hispalensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/120,Paragraph,2,,"Item superbia. Ut dicit liber de naturis rerum, falena est animal in remotis orbis partibus nascens, quod naturali instinctu superbiam in hominibus detestatur. Nam hominem invadentem deturpare nititur, ut victor superbie, hominem vero ipsum fugientem, scilicet timore humiliacionis, subsistens evadere permittit.",Missing author,De naturis rerum
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/120,Paragraph,3,,"Ibidem: molosus secundum Adelinum est bestia crudelis, que cum hominibus fortibus terribilis sit et horrenda audacter grassetur, et obvios pueros tamen fugit et eorum verba. Sic diabolus fortes seculi et superbos audacter invadit, pueros autem, innocentes et humiles fugit.",Adelinus,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/120,Paragraph,4,,"Item est superbia sicut serpens pestis. De quo dicit Solinus quod quem momorderit, enormi distenditur corpulencia, ut si sit ydropicus et sic moritur. Sic superbia tumore descendit et ad eternam mortem perducit.",Solinus Caius Iulius,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/120,Paragraph,5,,"Secundo racione singularitatis. Quia dicit Aristoteles libro <…>: taurus solus pascitur, nisi cum appropinquaverit tempus coitus. Psalmista: singularis ferus depastus est eam.",Aristoteles,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/120,Paragraph,6,,"Tercio racione crudelitatis. Habent enim tauri cor durum et crudele, unde secundum Aristotelem libro <…> in corde tauri sepe os durum invenitur, per quod designatur duricia cordis in superbis. Ecclesiastico III: cor durum male habebit in novissimo.",Aristoteles,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/120,Paragraph,7,,"Item assimilatur draconi. Qui, ut dicit Plinius libro VIII°, dracones indici sunt ita magni, ut facili circumplexu elephantes ambiant noxioque nodu perstringant, ut dum elefas corruit, complexum elidit pondere; tantique sunt, ut totum sanguinem elephantis ebibant, et cum elephas exsanguis concidit, draconem inebriatum opprimit, et sic victor simul moritur cum victo. Sic superbus insidiatur maiori regnanti et aliquando sanguinem eius, et ipsum sic elephantem quandoque aperte, quandoque occulte invadit et cum ipso sic corruit.",Plinius maior,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/120,Paragraph,8,,"Item assimilatur bubalis, quorum feritas et fortitudo domari non potest, tamen annulo ferreo in naribus eius affixo, ut dicitur libro de natura rerum. Sic presumpcio superborum non, nisi tribulacione vel oppressione, restringitur. Unde Regibus XIX dictum fuit illi: ponam circulum in naribus tuis et cetera.",Missing author,De naturis rerum
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/121,Paragraph,1,,"Temptacionum laqueos evadere docet mugilus piscis. Qui sic est dictus secundum Ysidorum, quia multum agilis: nam ubi positas senserit piscatorum insidias, confestim retrorsum rediens, ita recte transilit, ut volare piscem videas. Sic qui insidias temptacionum perpendit, quasi retrocedit, cum occidentibus temptacionum se subtrahit, et tunc velocissime transit, quando mox in temptacionis principio ab eadem se avertit.",Isidorus Hispalensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/121,Paragraph,2,,"Item docet cervus. Qui, ut dicunt venatores, a canibus insecutus, aquas bibens intraverit <…> et biberit aquas sapiencie vel lacrimarum, refocillatur et cetera.",Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/121,Paragraph,3,,"Item demones temptantes similes sunt animalibus rapacibus. Nam quedam venantur de nocte, ut quidam lupi, quedam de die, ut canes et ursi, quedam de die et nocte, ut eciam quidam lupi. Sic quidam demones temptant de nocte, idest occulte sub specie boni, sicut suggerit quandoque abstinenciam, ut inducat impacienciam; quidam vero temptant de die, idest aperte aliqua mala suggerendo, ut homicidium vel luxuriam. Quidam vero utroque modo: nam primo temptant subtiliter et occulte, ut faciant ruere in apertum malum <…>.",Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/121,Paragraph,4,,"Intemptatus debet se munire sicut aper contra venatores, qui tribus modis se muniunt. Primo duriorem partem corporis opponendo; habet enim in latere quasi clipeum validum, quem obicit. Secundo culmos suos, idest dentes longiores, acuendo ad arborem eos fricans. Tercio origanum masticando dentes acuit, ut dicit Avicenna. Sic primo debet homo contra temptacionum duriciem, idest asperitatem corporis, obicere. -Psalmista: cum mihi molesti essent, induebar cilicio, humiliamini in ieiunio animam meam. Secundo culmos suos ad arborem fricare, idest vires suas forcium et sanctorum virorum virtutibus comparare, ut ipsorum exemplo fiant ad resistendum forciores. Tercio origanum, idest verbum dei, masticare, quia vivus est sermo dei et efficax et acucior omni gladio acuto.",Avicenna,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/121,Paragraph,5,,"Item diabolus temptans assimilatur urso. Qui, ut dicit Ysidorus, capud habet invalidum, sed vis maxima sibi in brachiis et in lumbis; ita temptacio quandoque in principio quasi in capite est debilis, sed in brachiis, idest in processu, fit valde fortis.",Isidorus Hispalensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/122,Paragraph,1,,"Timentes inchoare penitenciam similes sunt asino. Qui, ut dicit Plinius libro VIII°, horret aquam ita, ut pedes omnino tingere caveant, nec nisi assuetos fontes, ut sicco pede ad potum eant, nec pontes transeunt, per quos fluvii translucent. Sic ille timet aquam intrare, qui timet penitenciam intrare, ille autem timet pontem transire, per quem aque lucent, qui timet intrare religionem, cuius austeritates videt; et ideo tales non bibunt, nisi de assuetis aquis, idest assuetis deliciis.",Plinius maior,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/123,Paragraph,1,,"Tyranni assimilantur aquile. Que, ut dicit Aristoteles libro VIII°, eicit proprios pullos ex omni loco circa ipsam; sic tirannus subditis innocentibus non parcit.",Aristoteles,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/123,Paragraph,2,,"Item sunt sicut milvi, qui licet sit avis rapax, tamen <non> invadit aves silvestres, sed pullos domesticos; sic isti solum invadunt se defendere non valentes.",Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/123,Paragraph,3,,"Item assimilatur manticore, de quo supra capitulo de ‘Avaricia’.",Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/123,Paragraph,4,,"Item assimilantur grifonibus, de quibus ibidem.",Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/123,Paragraph,5,,Item leonibus in crudelitate.,Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/123,Paragraph,6,,"Item lupis, de quibus omnibus supra in aliis invenies.",Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/124,Paragraph,1,,"Tribulacio conservat iustos exemplo piscium, qui meliores sunt et magis conservantur in pelago septentrionali et orientali quam australi, quia ex illorum ventorum impetuoso flatu aque plus commoventur et melius depurantur, propter quod pisces ibi magis a superfluis mundantur. Per aquilonem ergo intellige asperitatem adversitatis, per orientalem, qui calidus est ex sua origine, fervorem imminentis temptacionis, quibus anima ad bonum impellitur et sollicitatur et purius conservatur. Sed per australem ventum, qui mitior est et suavior, intellige suavitatem temporalis consolacionis, per quam homines, sicut pisces, in aqua penitencie vel iusticie viventes resolvuntur, et ideo minus conservantur.",Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/124,Paragraph,2,,"Item tribulacio fortis hominem ad deum ire compellit, sicut dicit Plinius <libro…> quod cervus, cum nimis urgetur a canibus, ad hominem sponte fugit. Psalmista: imple facies eorum ignominia et querent nomem tuum.",Plinius maior,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/124,Paragraph,3,,"Item assimilatur orici. De qua dicit Plinius libro II°: oricem Egiptus feram appellat quam in ortu canicule contrastare et contueri tradit ac velud orare; et hoc facit, postquam dormivit. Bestia dormiens, idest mens peccatoris pigrescens, excitatur per ortum canicule, idest ferventis tribulacionis, et quasi ad orandum paratur, quia ad penitenciam et devocionem humiliatur, cum sic tribulacione vulneratur.",Plinius maior,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/125,Paragraph,1,,"Vana gloria assimilatur tinee. De qua dicit Gregorius quarto Moralium: tinea de veste nascitur et eandem vestem nascendo corrumpit, de qua oritur. Similiter de bono opere nascitur vana gloria et ipsum cor et vilescere facit. Secondo, quia ut dicit, tinea damnum facit et sonitum non facit, quia quasi insensibiliter vestem consumit. Sic et vana gloria, quia ut dicit Valerius libro <…>, nulla prorsus tanta humiltas, que dulcedine <glorie> non tangatur.",Gregorius Magnus,Moralia in Iob Gregorii Magni
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/125,Paragraph,2,,"Tercio, quia sicut secundum Avicennam IV° Canonis pannos a tinea prohibet absinthium, calamentum et cortices citri. Sicut igitur tinea excludunt tineam, sic tribulacio excludit vanam gloriam.",Avicenna,Canon Avicenne
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/126,Paragraph,1,,"Verbo dei nascimur et nutrimur. Nam pullus de ovo nascitur et de ovo nutritur, quia secundum Aristotelem libro VII° de albumine ovi pullus nascitur et de vitello nutritur. Verbo autem Dei nascimur. Jacobus I: voluntarie genuit nos verbo veritatis sue, nutrimur in eo. Mattheus <…>: non in solo pane vivit homo, sed in omni verbo quod procedit de ore dei.",Aristoteles,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/127,Paragraph,1,,"Vidua debet esse sicut turtur. Que, ut dicit Ysidorus, est avis pudica, in montibus et in desertis manens tecta et conversacionem hominum fugit, hieme deplumata in concavitatibus <et> arboribus latitare perhibetutr, vere exit. Sic vidue debent esse pudice, solitarie, noxia et vana spectacula fugere, in montibus et desertis austere vite habitare, tempore hiemis presentis adversitatis ornatu deplumata latitare, tempore veris, idest celestis gracie, exire ad deum. Item debet ut turtur omnia immunda declinare...",Isidorus Hispalensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/128,Paragraph,1,,"Vie peccatorum sunt similes avibus. Primo quia, ut dicit Plinius libro X°, omnibus animalibus certus et unius modi suo cuique in genere incessus est, aves sole vano meatu feruntur in aere et in terra. Unde secundum Ysidorum dicuntur aves quasi a vie, idest sine via. Sic peccatores in suis actibus deviant a via racionis et indeterminate errando vagantur modo ascendendo per superbiam, modo descendendo per avariciam, modo divertendo ad dextram per voluptatem et luxuriam, modo ad sinistram per iram, impacienciam, modo retrocedendo per pusillanimitatem vel desperacionem.",Plinius maior,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/128,Paragraph,2,,"Secundo, quia motu alarum aerem dividunt, sed mox nullum signum sui transitus derelinquunt; sic peccancium prosperitas, ipsis clausis et mortuis, totaliter deficit. Sapiencia V: transierunt omnia et cetera usque et tamquam avis que transvolat.",Missing author,Liber sapientie
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/129,Paragraph,1,,"Virginitatem servare docent vultures, sicut supra ‘Continencia’.",Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/129,Paragraph,2,,"Item apes, ut ibidem. Item, ut dicit Aristoteles libro VIII°, apes iuvenes maxime virgines non aculeant; hoc pertinet ad mansuetudinem et conversacionis earum gratitudinem.",Aristoteles,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/129,Paragraph,3,,"Item, ut dicit Avicenna, apes iuvenes et virgines melius mel faciunt; sic eciam iuvenes, precipue virgines, melius habent contemplacionis spiritum dulciorem, quia quanto caro spiritui forcius subiungatur, tanto mel superne dulcedinis suavius generatur. Judicibus XIV: de forti egressa est dulcedo.",Avicenna,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/130,Paragraph,1,,"Virtutes morales docent nos hyrundines. Primo temperanciam in cibo, quia, ut dicit Ysidorus, quod cibos non sedendo in terra accipiat, sed eundo in aere.",Isidorus Hispalensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/130,Paragraph,2,,"Secundo prudenciam in eo, quod suum nidum tam artificiose componit. Sic docent nos nidum mentis artificiose et prudenter virtutibus componere et purgare. Quia, ut dicit Plinius libro X°, yrundinum pulli notabili mundicia extra nidum egerunt excrementa. Sic homo debet de nido consciencie sordes peccatorum egerere. Item observat tempora, quia hieme recedit ad loca calida, estate redit; sic et cetera.",Plinius maior,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/130,Paragraph,3,,"Item docet fortitudinem, quia dicit Plinius libro <…> quod est quoddam genus yrundinum quod omnes aves timent, quod eciam aquila fugiat, nec illam sibi audeat predam facere eo, quod morsus eius forte venenosus sit. Sic aves, idest demones, fugiunt fortes in fide et cetera. Virtutum eciam multitudo non aggravat animam, sed pocius alleviat ad ascendendum in celum, sicut aves plumis habundantes cicius sursum levantur et velocius moventur, sicut patet in avibus rapacibus.",Plinius maior,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/130,Paragraph,4,,"Item fortitudinem et pacienciam docent formice, que secundum Solinum sepe ferunt maiora onera, quam sint eorum corpora.",Solinus Caius Iulius,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/131,Paragraph,1,,"Vita moralis hominum similis est vite naturali volatilium. Quedam enim aves vescuntur carne, sicut aves prede secundum Aristotelem libro <…>, quibus assimilantur homines carnales. Quedam vero herbis, ut aquatice, et talibus similes sunt penitentes; quedam vero seminibus, quibus assimilantur perfecti et spirituales. Semen enim est verbum dei. Ambrosius in Exameron: avibus, que carne vescuntur, ungues asperi, acutum os veloxque volatus, ut faciliter possint predam quam insequuntur capere captamque pede vel ore eviscerare. Sic carnales habent uncos ungues ad rapiendum, acuta ora ad detrahendum, veloces volatus ad persequendum.",Aristoteles,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/132,Paragraph,1,,"Vita spiritualis paucioribus indiget quam vita corporalis. Cuius exemplum apparet in instrumentis, quibus animal movetur. Quia, ut dicit Avicenna, omne habens sanguinem nobilem quatuor movetur instrumentis, idest quatuor <pedibus aut duobus> pedibus et duabus manibus, ut homines, vel duobus pedibus et duabus alis, ut aves. Sed quedam animalia sanguine carencia habent plures pedes, ut cancri, apes, musce et cetera. Sic ille habet nobilem sanguinem, qui habet humorem gracie, que est sedes vite spiritualis, sed vel movetur quatuor pedibus virtutum moralium duo vero pedes sunt duo amores Dei et proximi, sed due ale sunt doctrina duorum testamentorum, que mentem in contemplacione <…>, vel oracio, ieiunium, quarum altera levatur anima, altera corpus. Due vero manus sunt bona opera vel in prosperis, que per dextram, vel in adversis, que per sinistram accipiuntur; alii vero peccatores gracia et virtutibus destituti multis curis et occupacionibus utuntur.",Avicenna,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/133,Paragraph,1,,"Vicia, que corrigere debemus, significantur per animalia que in lege Moysi poterant immolari. Offerebantur enim ibi vitulus, edus et agnus. Vitulum offerimus contra carnis superbiam, agnum, cum irracionales motus corrigimus, edus vero, dum lasciviam refrenamus.",Missing author,Exemplum
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/133,Paragraph,2,,"Item per diversas aves et animalia in lege esui prohibita diversa vicia prohibentur, sicut in esu aquile, que alte volat, prohibetur superbia, in grifonibus, qui equis et hominibus sunt infesti, crudelitas; sic de similibus...",Missing author,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/134,Paragraph,1,,"Voluptas assimilatur amphilene serpenti. Qui, ut dicit <Plinius> libro IX°, capud habet geminum, unum in loco suo, aliud in cauda, tamquam parum esset uno ore effundi venenum. Sic voluptas habet duo capita, gulam scilicet et luxuriam.",Plinius maior,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/134,Paragraph,2,,"Voluptas est limaci similis. Qui, ut dicit Ysidorus, limax quasi vermis limi, semper sordidus et, quocumque serpit, immunda post se vestigia derelinquit; sic voluptuosus.",Isidorus Hispalensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/135,Paragraph,1,,"Usura assimilatur pennis aquile, ut dicit Plinius libro XVIII°, que posite cum aliis pennis aliarum avium, ipsas corrodunt, cum sitiunt. Sic pecunia usuraria alii coniuncte totam <...> inficerit et corrodit.",Plinius maior,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/136,Paragraph,1,,"Christus assimilavit se galline. Luca XXIII. Nam, ut dicit Glossa, gallina est circa pullos suos piissima, sub alis eos congregat, <ut> contra milvum defendat, pre amore pullorum egrotat, plus de pullis quam de se curat et eos plus quam se ipsam pascit, pre ipsorum amore quasi raucescit et vocem mutat, plumas deponit et quasi insipida sit, dimissis alis incedit. Sic Christus suos fideles sub alis sue proteccionis in una fide congregat, contra milvum, idest mundum sevientem, defensat, pre eorum amore in cruce languidus apparuit, et esca sue doctrine ipsos pavit, et quasi pre clamore vocacionis raucus factus est, vestimenta deposuit flagellatus, et quasi totus insipiens factus, demissis alis sue divinitatis, potenciam abscondit.",Lucas Evangelista,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/136,Paragraph,2,,"Item assimilatur rinoceroti. Qui, ut dicit Ysidorus, est unicornis eo, quod in media fronte unum cornu habeat ita acutum et validum, ut quidquid impetierit, ventilet et perforet, virgo tamen ei preponitur, que venienti sinum aperit, in quo ille, omni ferocitate deposita, capud ponit sicque soporatus velud inermis capitur. Sic Deus Dei filius ante incarnacionem erat sevissimus, sed in gremio virginis mansuefactus, ut postea captus, ligatus et occisus. Jorach in suis de animalibus: rynoceros sive unicornis cornu suo elephantes interficit, cuius tanta fortitudo, quod a venatoribus capi non possit; sed cum senserit telum, ad virginis gremium se prosternit, et sic capitur. Sic dei filius sentiens telum amoris ad hominem, ad uterum beatissime virginis se immisit, sic et cetera...",Isidorus Hispalensis,Missing work
http://ns.inria.fr/zoomathia/Chonradus_de_Halberstadt/liber_similitudinum_naturalium_éd._i._ventura_2003/1/137,Paragraph,1,,"Zelus zelotype assimilatur onagro. Qui, ut dicit Plinius libro VIII°, libidinis sue emulos timent, ideoque gravidas custodiunt et natos mares morsu castrant suspectos eos de matribus habentes, quod matres scientes eos abscondunt; sic multi eciam propinquos de suis uxoribus suspectos habent. Quo contra Ecclesiastico VIII: non zeles mulierem sinus tui. Explicit tractatus quartus de animalibus.",Plinius maior,Missing work
