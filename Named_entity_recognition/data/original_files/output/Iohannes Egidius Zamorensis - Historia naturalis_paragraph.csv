parent_uri,type,id,title,text,author,work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/1",Paragraph,1,,"Incipitmeditacio prohemialis in tractatum de proprietatibus animalium in generali et in speciali, bestiarum, videlicet, pecudum, iumentorum, anguium, vermium et serpentum, quem compilavit frater Johannes Egidii, de ordine Minorum, ex dictis Aristotilis, Avicenne, Galieni, Constantini, Plinii, Jorath et ex dictis aliorum philosophorum et sanctorum, quorum fuerunt et sunt sentencie approbate, absque preiudicio sentencie melioris, supposito semper in omnibus dictis et scriptis orthodoxe fidei fundamento.",Iohannes Egidius Zamorensis,Historia naturalis Iohannis Egidii Zamorensis
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/1",Paragraph,2,,"Animalium omnium que in noticiam hominum comuniter devenerunt, bestiarum, videlicet, iumentorum pecudum, reptilium vermium et serpentum, naturas, virtutes et operaciones cum ardenter investigare et cognoscere affectarem, ut de ipsis scalam michi facerem, per quam in evidenciorem ascenderem noticiam et complacenciam creatoris, illapsum fuit subito menti mee verbum illud quod Gennesis primo capitulo continetur, videlicet, quod produxit de terra Deus altissimus et eternus animalium tria genera, iumenta, scilicet, reptilia et bestias. Iumenta quasi iuvamenta ad opus vel esum; reptilia vero et bestias in exercicium homini peccaturo.",Missing author,Genesis
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/1",Paragraph,3,,"Ut autem possem in horum omnium noticiam, sicut homini est possibile, facilius et melius pervenire, transcurri sentencias Aristotilis et Avicenne et Plinii et Jorath et Hysidori et aliorum philosophorum ac sanctorum de animalibus, et ordinavi absque preiudicio eorum sentencias generales et speciales, aSalomonedisputatas, ab elephanto usque ad vermiculum, ad apprehendendas naturas animalium, secundum ordinem inferius prenotandum.",Aristoteles,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/1",Paragraph,4,,"Sciant autem omnes emuli mei, qui nichil aliud noverunt quam contra studiosos homines oblatrare, quod usque in hanc diem de naturis et proprietatibus animalium magnorum videlicet et eciam minutorum, nichil complecius aut perfeccius fuit traditum eis que in hoc opere, duce Deo altissimo, absque preiudicio tractabuntur, secundum ordinem inferius memoratum.Explicit prologus.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/1",Paragraph,1,,"Incipiunt vero tituli de naturis et proprietatibus animalium in generali et eciam in speciali. Primus autem tractatus erit de animalium primaria produccione et primaria nominacione et eorum multiplici differencia et distinccione. Secundus vero tractatus erit de reptilium et serpentum et vermium differencia et distinccione in generali, quia in speciali dicetur in quolibet loco suo. Tercius tractatus erit de membrorum et sensuum neccessaria condicione in generali et debita eorundem ordinacione, olfatu quoque et hanelitu, voce, vigilia et dormicione. Quartus tractatus erit de animalium nutrimento, videlicet, cibacione et potacione. Quintus tractatus erit de animalium audacia, aviditate et generacione seu fetuum procreacione. Sextus tractatus erit de vite animalium prolongacione et abreviacione. Septimus tractatus erit de carnium animalium complexione et ipsarum ad esum hominum ordinacione. Octavus tractatus erit de carnium animalium artificiali preparacione. Nonus tractatus erit de animalium ad homines multiplici utilitate, eciam medicinale debita ordinacione. Decimus tractatus, erit de natura lactis. Undecimus, de natura seri. Duodecimus tractatus, de natura butiri. Decimus tercius, de natura casei. Decimus quartus, de natura coaguli. Decimus quintus, de natura lane. Decimus sextus, de natura sanguinis. Decimus septimus, de natura stercoris. Decimus octavus, de natura urine. Decimus nonus, tractatus erit de spermate. Vicessimus tractatus erit de menstruo. Vicessimus primus, de lacrima. Vicessimus secundus, de saliva. Vicessimus tercius, de sudore. Vicessimus quartus, de sompno et vigilia. Vicessimus quintus, de animalium morte et vita. Vicessimus sextus, de cuiuslibet animalis, in speciali, de naturali condicione, secundum ordinem alphabeti, incipiendo ab animalibus, videlicet pecudibus, bestiis et iumentis, anguibus, serpentibus et vermibus, ab hac vocali A incipientibus, demum a B, deinde a C, quousque perveniatur ad Z, que est ultima littera in ordine alphabeti. Vicessimus septimus erit de vegetabilium et de animalium et hominum perfeccione, videlicet, anima vegetabili, sensibili et racionali. Expliciunt tituli.Incipit vero.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/2",Paragraph,1,,"AltissimusDeus, veridicus et eternus, ornatis cunctis superioribus mundi partibus, hoc est, celo, aere et aqua, tandem sexta die mundi partem infimam, terram, videlicet, decoravit. Produxit enim de terra Deus animalium tria genera, videlicet, iumenta reptilia et bestias. Previdens namque Deus altissimus et eternus homines per peccatum in penam laboris lapsu<ru>m sive miserabiliter ruiturum, dedit ei iumenta quasi iuvamenta ipsius ad opus et esum, reptilia vero et bestias in exercicium.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/2",Paragraph,2,,"Omnibus vero animalibusAdamprimus indidit nomina secundum Ysidorum, decimo quinto libro Ethimologiarum. Sed gentes ex propria lingua unicuique animalium dederunt postmodum vocabulum. Non enim secundum Latinam linguam aut Grecam aut quarumlibet gencium barbararum nomina illa imposuitAdam, sed secundum illam linguam que ante diluvium omnium una fuit, que Hebrea nuncupatur, secundum Hysidorum.Latine autem animalia sive animancia dicta sunt, eo quod animentur vita et spiritu moveantur. Quadrupedia sunt vocata, quia quatuor pedibus gradiuntur. Que, dum sint similia pecoribus, tamen sub cura humana non sunt, ut cervi, danime, onagri et cetera. Sed neque bestie sunt, ut leones; nec iumenta, ut usus hominum iuvare possint. Pecus dicimus omne quod humana lingua et effigie caret. Proprie autem pecorum nomen hiis animalibus accomodari solet, que sunt ad vescendum apta, ut oves et sues, aut usui hominum commodata, ut equi et boves.Differt autem inter peccora et pecudes, nam veteres comuniter in significaciones omnium animalium pecora dixerunt. Pecudes autem tantum illa animalia que eduntur quasi pacudes. Generaliter autem omne animal pecus a pascendo vocatur. Iumenta vero nomina inde traxerunt, quod nostrum laborem vel onus suo adiutorio vectando vel arando iuvent. Nam bos carpenta trahit et durissimas terre vertit glebas. Equus et asinus portant honera et hominum in gradiendo laborem temperant. Unde iumenta appellantur ab eo quod iuvent homines; sunt enim magnarum virium animalia. Imo vero, armenta dicuntur vel quod hiis aramus vel quod hiis in armis utamur. Alii autem armenta tantum boves intelligunt ab arando, quasi aramenta; vel quod cornibus sunt armata. Differt similiter inter armenta et greges, nam armenta equorum et boum sunt, greges vero caprarum et ovium. Hucusque Hysidorus in Ethimologiis.",Isidorus Hispalensis,Etymologiarum sive Originum Isidori libri XX
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/2",Paragraph,3,,"Notandum autem quod in corpore animalis sunt tres modi composicionis. Prima scilicet mixtio elementorum in membris consimilibus, secunda mixtio consimilium in officialibus, tercia organorum ex dissimilibus sicut manus componitur ex nervis et ossibus. Et huius sensus quidem prior est in omnibus membris consimilibus; operaciones autem sunt in membris organicis, scilicet, per virtutem sensus et motus et appetitus animalium.Ununquodque animal habet corporis instrumenta virtuti a se competencia; nam leo, cum sit animi audacis et iracundie, corpus habet forte et grave, in pedibus ungues et acutissimos in ore dentes; lepus autem, cum sit timidissimus, habet membra levitate nimia fuge aptissima.Hominem fecit rubeum, prout competebat creacioni sanguinis. Mamillas et testiculos ad creandum lac et sperma fecit albos. Hoc modo fecit omnia membra propriis accionibus conveniencia. Acciones autem sun tres: animalis, spiritualis, naturalis; quibus similia sunt instrumenta corporis.In quibusdam animalibus creata sunt cornua, propter vigorem et iuvamentum; quedam autem debilia habent cornua nec ad vigorem nec ad pugnam conveniencia; quedam vero omnino non habent, quia natura dedit eis alium modum vigoris et iuvamenti, ut velocitatem equis, magnitudinem corporis elephantis et camellis, culmos prominentes porcis. Quibusdam posuit vigorem in soleis, et ideo eorum capita privavit cornibus, nisi forte habeant unum cornu, sicut asinus indicus; multitudo vero ramificacionis cornuum in cervis nocumento suo propinquior est quam iuvamento; ideo datum est eis aliud iuvamentum, scilicet, velocitatem cursus. Vacca quoque silvestris habet cornua declinancia ad invicem; et ob hoc ei natura dedit aliud iuvamentum, scilicet, eieccionem stercoris longe, ut ab ipso detineatur venator. Elephas autem habet nasum longum et forte, quo utitur loco manus in accipiendo potum et cibum et in omnibus quibus indiget, eciam in eradicando arbores.Animal quoque multos habens digitos in pedibus, utitur anterioribus, sicut homo manibus, quia pugnat cum eis et eicit a se nocumentum. Animal vero soleas habens facit hoc cum posterioribus, quoniam anteriora non sunt ad hoc conveniencia.In hiis autem a se invicem animalia differunt: differunt et ingenio, voce, cibo, sompno, copula et generacione, amicicia et dissensione, locorum origine vel habitacione",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/2",Paragraph,4,,"Similiter est notandum quod animalium quedam sunt aerea et volatilia, sicut aves; quedan natatilia, sicut pisces; quedam gressibilia, sicut agrestia. Prima in aere, secunda in aquis, tercia in terris habent debitas mansiones. Animantium autem tria esse generaMoysesmanifestat Genesis primo, dicens quod fecit Deus iumenta et bestias et reptilia.",Missing author,Genesis
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/2",Paragraph,5,,"De quibus loquens Basilius in libro Exameron, id est, in Libro sex dierum, dicit sic: Iumenta sunt animalia in usum et adiutorium hominis mancipata. Quedam sunt deputata ad laborandum, ut equi, boves et camelli; quedam ad lanificandum, ut oves et huiusmodi; quedam ad vescendum, ut sues et porci.",Basilius Cesariensis,Homilie in Hexameron Basilii Cesariensis
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/2",Paragraph,6,,"Reptilia autem sunt illa que corporis contraccione et extensione inituntur et moventur in anterius, ut vermes et serpentes et colubri. Et sunt tria genera, scilicet, trahencia ore, ut vermiculi, qui se ore trahunt; et sunt serpencia, ut colubri, qui vi costarum se rapiunt; sunt eciam repencia, que pedibus repunt, ut lacerte et botrace et huiusmodi.Bestie autem dicuntur, quasi vastie, quoniam nativam habent feritatem; nunc enim feriunt ungue, nunc cornu, nunc dente, ut apri, leones, trigides atque luppi. Comuniter dicuntur bestie animalia indomita que iumentis sunt ferociores naturaliter, sed sunt sevientibus bestiis mittiores, ut cervi et huiusmodi.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/2",Paragraph,7,,"Animalibus cunctis inest virtus motiva et sensitiva, sed secundum magis et minus. Nam, secundum puriorem sanguinem et subtiliorem, quedam sunt vivacioris sensus et forcioris estimacionis et pluris sagacitatis. Hinc est quod bos est piger et stabilis, asinus stolidus, equus fervens in concupina, luppus indomitus, leo audax, vulpes astuta et dolosa, cannis gratificus et memor amicicie, et sic de aliis. Unde bonitas vel malicia moris in animalibus bonitatem vel maliciam sequitur complexionis, ut dicit Basilius.",Basilius Cesariensis,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/2",Paragraph,8,,"Item, eciam affirmat Aristotiles in libro De animalibus. Dicit enim quod differunt animalia secundum mores. Quia quedam sunt magne mansuetudinis, ut vacca et ovis; et quedam indomite feritatis, ut tigris et aper agrestis; et quedam magne audacie et magnanimitatis, ut leo; et quedam magne fortitudinis et astucie et malarum operacionum, ut luppus, vulpis et huiusmodi. Et ista diversitas accidit ex diversitate virtutis agentis dissimiliter in diversis. Nam, ut idem dicit in libro secundo, animalia quedam habent sanguinem et quedam non, ut apes et omne animal rugosi corporis. Sed aliquando habent humorem loco sanguinis. Habencia autem sanguinem sunt maioris corporis et virtutis. Hinc est quod quedam animalia diligunt societatem et agregatim incedunt, ut cervi, onagri et camelli; et quedam societatem fugiunt et simul habitare socialiter non possunt, ut aves iunctorum unguium et bestie que de preda vivunt.",Aristoteles,De animalibus Aristotelis
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/2",Paragraph,9,,Ad hoc dicit Avicenna libro primo : Animalia quedam sunt urbana et quedam agrestia. Et intra omnia animalia homo non potest vivere solus. Et grues et appes et formice comunicant homini in hoc.,Avicenna,De animalibus Avicenne
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/2",Paragraph,10,,"Animalia discrepant multum in nutrimento, ut dicit idem. Quia quedam vescuntur solum carnibus, sicut leo et tigris ethiusmodi; quedam vescuntur indifferenter omnibus, ut canis municeps et huiusmodi; quedam graminibus et frugibus nutriuntur, ut equi, cervi et huiusmodi. Et, ut dicit Aristotiles libro primo, quedam animalia habent proprium gustabile, sicut appes, quarum gustabile est mel et pauca quedam de numero dulcium; sicut aranee gustabile est musca, vivit enim de venacione muscarum; et quedam sunt venancia animalia alia, ut leo, lupus et similia; et quedam sunt acumulancia nutrimentum, sicut hericius et formica.",Avicenna,De animalibus Avicenne
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/2",Paragraph,11,,"Causa autem quare omne animal indiget nutrimento, ut dicit Avicenna, est humiditas substancie et calor dissolvens humidum et aer circunstans calidus. Unde, quia continua fit per calorem humidi deperdicio, neccessaria est beneficio nutrimenti et deprediti restitucio.",Avicenna,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/2",Paragraph,12,,"Et quedam querunt victum suum de nocte, ut aves lucifuge, et quedam de die.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/2",Paragraph,13,,"Aristotiles etiam dicit, sicut et Avicenna, quod quedam animalia omni tempore sunt silvestria, et quedam domestica, ut homo, mulus et capra, et quedam cito domesticantur, ut elephas. De omni autem genere animalium domesticorum inveniuntur agrestia, sicut silvestris homo, silvestris equus, silvestris canis, agrestis porcus.",Aristoteles,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/2",Paragraph,14,,"Et quedam animalia sunt magne impetuositatis et bellicitatis et maxime tempore coytus et amoris. In omnibus enim animantibus est appetitus dileccionis, et tunc masculi zelant et pugnant pro feminis. Et quedam animalia ingenuant, ut sint illo tempore eorum corpora dura, ut porci agrestes, qui, confricantes se arboribus, intrant lutum et desiccant illud, et tunc preliantur.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/2",Paragraph,15,,"Animalia quedam sunt magne, ut dicit Aristotiles, refrenacionis et quedam magne ire et tenacis memorie, sicut canis, camellus et asinus, et quedam debilis sunt memorie, ut struccio et columba. Sed solus homo memorat oblita, ut dicit Avicenna. Multa tamen animalia tenent memoriam eorum que vident et addiscuntur, ut dicit Aristotiles libro primo. In solis autem hominibus est memoria, prout illa subiacet racioni.",Aristoteles,De animalibus Aristotelis
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/2",Paragraph,16,,"Et ideo dicit Augustinus in libro De civitate Dei undecimo : Est, inquid, admiranda quedam in brutis prudencia, in quibus cum nulla sit, proprie loquendo, scientia, quedam tamen in eis similitudo scientie reperitur. Evidentem enim habent solerciam in educacione fetuum, in edificacione latibulorum et mansione, in inquisicione nutrimentorum, in medicacione vulnerum, in fuga nocivorum, in presagio mutacionis temporum futurorum, in cognicione et amore parvulorum suorum. Nam cervus cervam diligit et leo leenam et ursus ursam, et sic de aliis.",Augustinus Hipponensis,De civitate Dei
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/2",Paragraph,17,,"Aristotiles etiam dicit quod in omni animali est radicale membrum, quod est principium omnium virtutum naturalium et spiritualium et animalium. Et hoc est cor vel aliquid loco eius. A cuius radice, ut dicit Avicenna, incipit animalis creacio et formacio et figuracio. Formato autem animali bruto et perfecto, faciem habet reflexam ad suum materiale et originale principium, scilicet, ad ipsam terram. Sola enim statura erecta est a nature principio homini reservata, in quo natura hominis super cuncta animancia est nobilitata et mirabiliter sublimata. Unde dicit Poeta :Os homini sublime dedit celumque intueri, et cetera.",Aristoteles,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/2",Paragraph,18,,"Propter quod dicit Basilius : Si homo corporis voluptate fedatur obediendo ventris luxurie, comparatus est iumentis in similitudine et similis est illis. Item dicit Basilius : Omnia fere terre animancia genitali calore stimulata ad propagacionem sui generis et succesionem prolis animantur. Et hoc potissime accidit tempore vernali, quando virtus caloris celestis incipit in animancium corporibus quodammodo dominari.",Basilius Cesariensis,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/2",Paragraph,19,,"Simile dicit Aristotiles et eciam Avicenna : Omne, inquid, animal habens semen generat animal sibi simile. Et ideo animali non valenti servare speciem suam in se dedit natura membrum ut semen expellat et aliud membrum ut semen recipiat, sicut in femina est matrix. Et hoc est generale in omnibus animalibus, in quibus est discrecio sexus, quia masculus se habet per modum forme et femina per modum materie. Et ideo omne animal femineum habet matricem vel aliquid loco matricis, in quo recipiat fetum suum. Sed hoc accidit diversimode in diversis, quia alio modo in ovantibus et alio modo in aliis animalibus interius perfecta animalia concipientibus, sicut de multis exemplificat Avicenna.Proferunt autem Avicenna et Aristotiles omnia animalia habencia sanguinem no habentibus. Et dicit quod illa simpliciter sunt maiora et nobiliora in quantitate et virtute, exceptis paucis beluis aquaticis et marinis. Et subdit quod omne animal sanguineum nobile quatuor movetur instrumentis, quia quatuor pedibus, ut in brutis, aut duabus manibus et duobus pedibus, ut patet in hominibus, similiter in duabus alis et aliis in duobus pedibus, ut patet in avibus et pennatis.",Aristoteles,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/2",Paragraph,20,,"Multa tamen inveniuntur animantia plures pedes habencia, ut patet in cancris et in erutis et in aliis. Similiter eciam et plures alas, ut patet in papilionibus et apibus et locustis; sed in istis minus viget sanguis, qui nature est thesaurus. Propter quod plus et afficacius operantur quatuor organa in primis quam multiplicia in secundis. Et eciam humiliora sunt et efficaciora multa animalium ad operandum in parte anteriori quam in posteriori, quia calorem sanguinis cordis plus participant et ei vicinius appropinquant.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/2",Paragraph,21,,"Generales autem animalium proprietates tangit Avicenna dicens sic: Comunicant autem quedam animalia in membris, ut homo et equus in carne et in nervo. Discrepant autem inter se in qualitate et habitudine membrorum, tam simplicium quam compositorum, ut testudo habet conchas et hericius spinas, et homo non; et equus habet caudam, et homo non. Item discrepant in quantitate, ut os sive apertura oculi noctue est magna, et apertura occuli aquile parva. Item discrepant in numero, quia quedam sunt bipedalia et quedam quadrupedalia et quedam multipedia, ut patet in araneis, quarum quedam habent octo pedes et quedam habent decem. Item in qualitate, scilicet, in colore et in figura aut in mollicie et duricie, ut pes bovis est valde durus, pes vero hominis est valde mollis.Item discrepant in situitate, ut patet in mamillis eque et elephantis. Nam mamille elephantis sub pectore et eque sub inguine situm habent. Item discrepant in accione, ut patet in auribus elephantis, cum quibus pugnat, et in naribus suis, quibus pugnat. Item differunt in passione, ut patet in occulis vespertilionis, qui sunt valde debiles, et irundinis a contrario sunt valde fortes, ut dicit Avicenna.",Avicenna,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/2",Paragraph,22,,"Item differunt in animi appetitu. Nam quedam sunt fortis appetitus ad coitum et quedam debilis, ut elephas et turtur. Et quedam appetunt cum omni specie et quedam cum sua, et quedam sunt; semper continencia, ut apes. Item quedam sunt magne aviditatis et voracitatis in edendo. Et ideo quedam venantur de nocte, ut luppi, qui dicuntur animalia ahala, et quedam de die, ut accipiter et aquila; et quedam utroque tempore, scilicet, die et nocte, sicut cati.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/3",Paragraph,1,,"Reptiliumtria sunt genera, ut est dictum, videlicet, trahencia, ut vermes, qui ore se trahunt; serpencia, ut colubri, qui vi costarum se rapiunt; repencia pedibus, ut lacerte, botrace. Vermium genera multa sunt; sunt enim vermes aut terre aut aque aut aeris aut carnium aut frondium aut lignorum aut vestimentorum.Serpencium tot venena quot genera, tot pernicies quot species, tot dolores <quot colores> habentur. Omnes autem serpentes natura sua frigide sunt nec percuciunt nisi quando calescunt; nam quando frigide sunt nullum tangunt. Unde et venena earum plus die nocent quam nocte; torpent enim noctis algore. Et merito, quia frigide sunt nocturno rore. Serpencium quidam morsu venenum inserunt, quidam punccione aut sola expiracione aut eciam quadam occulta virtute sicut spiritu vel voce vel aspectu, sicut in quibusdam aliis animalibus et fascinantibus hominibus accidit.Quedam autem et natura venenosa sunt, quedam ex translacione. Et quedam quidem precipicium inferunt, quedam passionem, quedam vero periculum. Sciendum quoque quoniam et loci et tempora et esce differencie faciunt morsuum varietatem; hyeme namque, cum foveam intrant aut continuo post foveam, infirmantur morsus et fere innocui sunt; in montanis autem et asperis locis velut aridis calidioribus omnes mordaciores sunt, quia ibi forciores; in altera vero parte humidi sunt et dissoluti; per hoc eciam circa coitum plurimum sevi sunt et a quacunque esca potest augmentari quis eorum impetum et fortitudinem.Non omnibus autem animalibus reptilia nociva sunt; nam et sues et cervi serpentes comedunt et alii ab aliis innocue devorantur. Multaque alia invenire est quibusdam nociva, quibusdam salutaria.Quedam autem reptilia non solum mordendo sed eciam flatu per media arma aut ligna aut lapides nocendo interimunt. Talis et mordencium virtus, ut, si radicem arboris momorderint, omnis arbor folia prohiciat.Omnium autem minimorum animalium, que vel ex cadaveribus vel ex humoribus nasci solent, sex genera sunt: quedam autem ex exalacionibus esse habent, ut bibiones ex vino, papiliones ex aqua; quedam ex corrupcione humorum, ut vermes in cysternis; quedam ex cadaveribus, ut apes ex iumentis, scarabei et crabones ex equis; quedam ex corrupcione lignorum, ut cendones; quedam ex corrupcione biliarum, ut tynee ex ossibus; quedam ex corrupcione fructuum, ut gurguliones ex fabis.De hiis ergo dicitur quod sine corrupcione nascuntur, ut illa que ex exhalacionibus in illa prima animalium condicione facta sunt; que autem ex corrupcionibus post peccatum, ex rebus corruptis orta sunt. Et omnia quidem animalia micia tunc et innoxia creata sunt; sed post peccatum quedam homini nociva facta sunt, scilicet, propter punicionem, correpcionem, instruccionem.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/3",Paragraph,2,,"Serpens dicitur quia occultis accesibus serpit, non apertis passibus, sed squamarum minutissimis nisibus repit. Illa autem que quatuor pedibus utuntur, ut lacerte et stelliones, non serpentes sed reptilia nominantur. Serpentes autem eciam reptilia sunt, quia ventre et pectore reptant. Quorum tot venena quot genera, tot pernicies quot species, tot doloresquot coloreshabentur. Item Aristotiles in libro De animalibus : Serpentes abscondunt se et latent in terra. Sunt autem medii inter animalia sanguinea agrestia et aquosa; plures enim manent super terram et pauci in aqua. Sunt quidem in mari varia serpentum genera, nec manent in profundo, sed prope ripam.",Aristoteles,De animalibus Aristotelis
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/3",Paragraph,3,,"Accidit serpentibus quod et pullis accidit yrundinunque, videlicet, si quis ei perforaverit oculum et excecaverit, revertetur visus iterum. Caude quoque serpentum, ut dictum est, crescunt postquam abscise sunt. Item Plinius libro octavo : Animalibus quibusdam in hyeme provisum est pabulum, aliis pro cibo sompnus. Sola serpencium vipera dicitur condi terra, cetere autem arborum vel saxorum cavernis et annua fame durant algore modo dempto. Omnia vero secessus tempore veneno orba dormiunt.",Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/3",Paragraph,4,,"Item in libro undecimo: Sibilus serpentibus est longus; affectus autem indicia sunt et in serpentibus, immittissimo animalium genere. Item ex libro De natura rerum : Serpentes hyeme latent in saxis vel arboribus concavis ac sine cibo durantur; verno tempore prodeunt. Natura fervidi sunt; unde, postquam infriguerint, parum aut nichil nocent. Itaque nocte minus quam die ledunt, quia nocturno rore frigescunt. Hyemali frigore in nodos torquentur, estate vero solvuntur. Item Ambrosius : Pulcritudo leonis eximia per comantes cervicis thoros excutitur, cum, sublato pectore, serpens attolit ora.",Missing author,Liber de natura rerum Thome Cantimpratensis
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/3",Paragraph,5,,"Hoc autem sufficiat, quia in S littera de ipsis sufficienter dicetur.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/3",Paragraph,6,,"Vermis est animal quod plerumque de carne vel de ligno vel de quacunque re terrena sine ullo terreno cuncubitu gignitur, licet nonnunquam et de ovis nascantur, sicut scorpio. Vermis autem non ut serpens apertis passibus vel squamarum nisibus repit, quia non est ei spine rigor, vel colubra; sed in directum corpusculi sui partes gradatim porrigendo contractas et contrahendo porrectas motum explicat, sicque agitatus perlabitur. Item Aristotiles : Vermium reptacio super ventrem est.",Aristoteles,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/3",Paragraph,7,,"Animalia quedam generant vermes et horum quidam in hora ipsa generacionis moventur, quidam non nisi post dies. Musce quedam generant vermes, et ex coitu apicularum fiunt vermes ovis similes. Porro que generantur ex vermibus animalibus ab generatis non completa sunt; dein excrescunt; et quod habet figuram sicut vermis magnum fit, quando crescit, figura fitque eius sicut ovum, quia cortex, scilicet, cutis continens, indurescit. Illoque in tempore mobilia sunt. Manifestatur hoc in vermibus qui generantur ex vespis et apibus et in eis qui generantur ex animalibus; cibantur prius, deinde cibum non recipiunt, sed remanent immobiles, sicut apicule que coloris aurei sunt.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/3",Paragraph,8,,"Item Ambrosius : Vermis indicus niger fertur conferri primum in speciem caulis, post simbonibilius et post paxis lacerioribus filis videtur pennas assumere. Ex his filis illa mollia fiunt, quibus vestiuntur qui in domibus regum sunt.",Ambrosius Mediolanensis,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/3",Paragraph,9,,"Item Plinius libro nono : InGange Stacius Sebosus affirmat esse vermes brachiis binis sexaginta cubitorum, ceruleos a facie nominatos, de quibus scilicet iam superius dictum est inter mostra marina, et adhuc dicetur infra. Item in libro vigessimo nono : Terreni vermes triti plage scorpionum prosunt impositi. Multaque alia ex hiis remediuntur propter qui in melle sumatur. De hiis vero infra in V dicetur.",Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/4",Paragraph,1,,"Animalibusomnibus neccessaria sunt diversa membra sibi invicem subministrancia propter diversitatem operacionum.Unde et ossa sunt neccessaria, ut sint tocius corporis sustentativa. Cartillagines neccessarie sunt ad deffensionem carnis ab ossium lesione. Nervi eciam neccessarii sunt ad membrorum coniunccionem et sensus et motus per membra deportacionem. Et sunt duri ad incisionem et flexibiles propter incurvacionem. Caro fuit neccessaria propter vacui implecionem et caloris vitalis conservacionem. Cor neccessarium est propter principium vite et spirituum generacionem. Pulmo propter neccessitatem respirandi et frigidi aeris attrahendi ad caloris cordis mitigacionem. Stomacus propter ciborum primam digestionem. Epatis substancia eciam est neccessaria ad sanguinis generacionem. Vene sunt neccessarie ad sanguinis per membra deportacionem. Renes et genitalia ad speciei conservacionem. Intestina fuerunt neccessaria ad fecis deportacionem et evacuationem. Fel neccessarium est propter digestionis confortacionem. Splen propter humoris melancolici recolleccionem. Capud cum suis contemptis fuit neccessarium ad tocius corporis sensificacionem et gubernacionem. Collum fuit neccessarium proter capitis et corporis coniunctionem et vocis formacionem et cibi ac potus ad stomacum traduccionem. Pectus neccessarium est ad cordis et spiritualium membrorum deffensionem. Brachia et manus ad operacionem. Latera et coste ad naturalium membrorum consummacionem. Crura et pedes ad corporis subportacionem et voluntariam de loco ad locum corporis mocionem. Cutis est neccessaria ad omnium interiorum ab extrinseco nocumento munimen. Et pili neccessarii sunt ad cutis conservacionem. Ungule fuerunt neccessarie ad extremitatum custodiam et eciam in multis animalibus ad deffensionem.Ingeniata est enim natura in singulis animantibus ut aliquid habeatur munimenti contra lesionem. Et ideo cervi habent cornua, apri culmos et leones utuntur ungulis pro mucrone. Et sic patet quod in animalibus nichil est superfluum, nichil diminutum. Minora vero animalia carent dentibus acutis et unguibus ac cornibus, et membrorum agilitate ad fugam muniuntur, ut patet in leporibus et damulis et huiusmodi.Item omne animal generans aliud animal habet oculos, preter talpam, que habet occulos clausos sub tela. Et hec tela data est ei propter debilitatem visus. Et omne animal habens aures movet eas preter hominem. Et omne animal spirat. Sed quedam per vias manifestas, ut per os et per nares, et quedam per vias occultas, scilicet, per oculos et poros, ut apes et musce et animalia corporis anulosi. Et omne animal quadrupes habens sanguinem habet medullam. Et maxime homo multum habet de medulla respectu sui corporis. Et hoc fuit neccessarium propter multas eius operaciones. Et omne animal habens cornua habet soleas pedis scissas, excepto asino Indico, qui unum cornu habet in fronte et unum soleare in pede, sicut equus. Et omne animal cornutum habet cornu vacuum, preter cervum et unicornem. Et omne animal cornutum est quadrupes, habens cornua naturaliter, excepto serpente quodam inEgipto, qui cornutus invenitur et cerastes a multis nuncupatur. Et dico de animalibus habentibus cornua que sunt de natura ossis. Nam testudines habent quedam cornua mollia et viscosa; tamen cornua non sunt sed pocius quedam additamenta, cum quibus testudines, quia debilis sunt visus, vias sibi querunt. Et si contra occurrerint eis dura, statim cornua retrahunt et intra suas conchulas se recondunt. Nam suis conchulis utuntur pro domibus et pro castris.Item quedam animalia habent dentes in utraque mandibula et quedam inferius tantum et quedam superius tantum. Et que non habent dentes in superiori mandibula sunt cornuta, quia materia illa transit in cornua. Nullum animal habet dentes recurvos sive culmos, ut apper. Non habet cornua quia illa materia transit in culmos. Culmus enim et cornua simul non conveniunt. Et animalia deputata prede habent dentes divisos et acutos, ut melius possint intrare predam et vellere frustrum, ut lupi et leones. Animalia vero domestica, ut vaca, vel domesticalia, ut elephas vel camelus, dentes habent equales et geminos, quasi sint unum, ut melius comedant herbam et equalius perscidant eam circa terram.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/4",Paragraph,2,,"Nec habet aliquod animal plures ordines dencium in ore quam duos, exceptis piscibus, qui, preter dentes maiores, quos habent superserratos et distantes in mandibulis, habent interius dentes quodammodo finitos, quibus, ut dicit Aristotiles, recolligunt cibos, ne aque liquiditate de ore citius diluantur, ut patet in lupis aquaticis, id est, luciis, et in multis aliis.",Aristoteles,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/4",Paragraph,3,,"InIndiatamen dicitur esse animal monstruosum, simile in corpore urso et in crine, homini vero in facie, et caput habet rubeum sicut minium et os maximum et horrendum et in utraque mandibula tres ordines dencium invicem distinctorum. Cuius extremitates sunt ut leonis, et cauda eius est similis caude scorpionis agrestis habentis occulum, et percutit pilis suis, sicut porcus agrestis setis suis. Vocem tube habet et est velocis cursus et comedit homines. Eciam inter omnes bestias terre nulla curdelior nullaque monstruosior invenitur, ut dicit Avicenna. Hec bestia grece dicitur baricus, ut dicit idem.",Avicenna,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/4",Paragraph,4,,"Plinius autem in libro octavo, capitulo vigessimo secundo : ApudIndos, inquid, ut scribit Esias, est bestia perniciosissima, quam matiquoram vocat, habens triplicem dencium ordinem, pectinatim sibi alterutrum coeuntem. Auriculis et facie homini similis est. Occulos glaucos habet et colorem sanguineum et leoni similis in cauda. Et scorpionis modo spicula ingeritur et infigit. Et vocem habet voci hominis similem, ita ut, si misceatur voci hominis, fistule et tube videtur in convenientibus convenire. Unde idem est animal de quo Avicenna loquitur et Plinius.",Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/4",Paragraph,5,,"Item omne animal generans aliud animal habet duos renes et vesicam. Sed animalia ovancia non habent renes vel vesicam. Superfluitas enim humidi in avibus transit in ungues et in pennas. In natatilibus autem transit in conculas et in scamas, et ideo non indigent membro superflui humidi receptivo.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/4",Paragraph,6,,"Item omne animal habens cornua et non habens dentes superius rumiat et habet plures ventres, unum valde magnum et alium minorem longum et alium amplum. Et causa quia habeat multos ventres est multiplex digestio, quia cibus suus est siccus et non bene masticatus in principio propter aviditatem comedendi, et ideo oportet iterum masticari. De maiori enim ventre attrahitur ad os cibus, ut iterum masticetur, et sic masticatus transmittitur ad secundum, ut ibi digeratur. Et sic masticare vocatur rumiare, ut dicit Avicenna.",Avicenna,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/4",Paragraph,7,,"Item, idem dicit libro secundo, capitulo primo : Ego dico quod omne animal habens sepum habet cerebrum pingue et quod non habet sepum non habet medullam unctuosam. Et omne spirans habet pulmonem vel aliud loco eius, sicut piscis brancos, per quos aqua cum aere attrahitur et post amittitur. Et omne animal habens sanguinem habet cor. Que vero carent sanguine, carent corde. Habent tamen aliquid loco cordis, in quo est sedes vite.Item omnia animalia generancia habent fel, sed quedam oculte, ut equus et mulus, et quedam manifeste. Solus delfinus caret felle, licet generat et spiret. Animalia autem ovancia habent fel magnum vel parvum, sicut pisces et serpentes.",Avicenna,De animalibus Avicenne
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/4",Paragraph,8,,"Item dicit idem quod omne animal habens sanguinem habet semen. Et omne animal sanguinosum generans aliud animal habet quinque sensus, ut quoddam genus muri, cuius occuli sunt cooperti et habet pupillam sub corio. Sed vie sensuum in aliquibus sunt occulte, uti aures et nares in piscibus, qui audiunt, ut patet quia fugiunt strepitum, et olfatiunt, aliter non venirent ad rethe propter lac et carnes assas, propter quas cancri intrant sportulas piscatorum. Et ideo dicit Aristotiles, ut dicit Avicenna, quod delfini et unum aliud genus piscium ad tonitrum et alium motum magnum et sonitum repentinum cadunt ad fundum, sicut si in eis esset epilensia. Et tunc capiuntur ac si essent ebrii. Et fugiunt a loco ablucionis alterius piscis interfecti et fugiunt a sanguine alterius piscis. Et fugiunt sordida recia et sportulas immundas et libenter subintrant novas.Animalia corporis anulosi habent acutos sensus quamvis occultos, ut apes et formice. Unde audiunt a remotis et olfatiunt et in quibusdam odoribus delectantur et in quibusdam interficiuntur, ut odore sulfuris et combuste pellis et combusti cornu cervi. Unde apes non manent in loco mali odoris, sed quiescunt in loco odorifero et ubi est dulcedo, ut dicit idem.Item, ut dicit idem, differunt animalia in modo vociferandi, quia quedam habent vocem fortem et acutam, quedam debilem et remissam, quedam autem valde modicam sive nullam. Animalia eciam sola habencia tracheam arteriam et pulmonem et respirancia dant vocem; sed que non respirant alium faciunt sonitum aliquem sive sibilum. Et animalia faciencia vocem faciunt tonos. Et animalia que maxime vociferant et garriunt tempore coytus et amoris per proprias voces se cognoscunt et ad amplexus se invitant.",Avicenna,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/4",Paragraph,9,,"Animal habens sanguinem ambulat, vigilat et dormit. Et omne habens palpebras claudit eas cum dormit. Et omne animal ovans facit sompnum tenuem.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/5",Paragraph,1,,"Animalindiget nutrimento sibi conveniente et sue complexioni respondente. Et hoc est neccessarium vel propter individui sustentacionem vel propter eius augmentacionem vel propter deperditorum per calorem physicum restauracionem. Sed in modo sumendi cibum magna differencia est. Similiter eciam sumendo potum; nam animalia gressibilia, que sunt completi et equalis labii, suggendo bibunt, ut homo, equus, vaca et mulus, et cetera; alia vero animalia, que sunt inequalis labii, in quibus, scilicet, labium inferius non respondet equaliter superiori sed est brevius, lambendo bibunt, ut canis, catus et huiusmodi. Unde, secundum disposicionem labiorum per equalitatem et inequalitatem, quedam suggunt et quedam lambunt. Et ideo ingeniata est natura, ut canis, et cetera. Animalia la<m>bencia tenuiorem et longiorem habent linguam ec flexibiliorem, ut sit<h>abilior ad aque compressionem et ipsius ad os deportacionem.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/5",Paragraph,2,,"Multa tamen sunt animalia eciam quadrupedalia que non bibunt nisi raro, ut lepores et cuniculi et huiusmodi; quia talium animalium cibus est valde humidus et eius humiditas est eis loco potus et sufficit ad cibi deportacionem per membra et ad caloris physici mittigacionem. Cetera vero animancia, que sunt multi caloris, que sunt multe caliditatis et siccitatis complexionalis vel accidentalis et utuntur sicco cibo aut calido, potu indigent ad predicta. Hec est causa quia columbe et cetere volucres que non sunt rapaces bibunt, quia comedunt grana et huiusmodi. Et earum cibus est grossus, calidus atque siccus. Aves autem predicte utuntur cibo humido actualiter et ideo non bibunt nisi raro. Et, quando bibunt, signum est infirmitatis et quod in eis est excessus caloris, ut dicit Aristotiles et eciam Avicenna.",Aristoteles,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/6",Paragraph,1,,"Avicenna dicit quod animalia parvi corporis magis sunt ingeniosa quam illa que sunt magni corporis, ut patet in araneis et appibus et formicis, quorum opera ita sunt subtilia quod ad similia facienda sensus hominis non attingit. Suplet enim in eis natura in sensu et ingenio quod illis videtur deficere in fortitudine et virtute, ut dicit idem.",Avicenna,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/6",Paragraph,2,,"Item, dicit Solinus philosophus in libro De mirabilibus mundi, circa finem, quod omne animal habens dentes serratos est gulosum et bellicosum, ut patet in cane, pantera, urso et leone. Et femine talium animaliun filios generant incompletos, ut canis cecos et ursa frustra carnea per lineamenta non distincta, que cubat illa sub ascellis, sicut gallina supra ova, et lambendo format ea donec formam paulatim recipiant debitam et figuram. Pantera similiter et leena filios procreant, sed non perfecte effigiatos nec completos.Item, omne animal faciens multos filios primo nascentem diligit magis et magis sibi reputat naturalem; et ideo quedam animalia devorant fetus suos preter primum, sicut quedam porce facere sunt consuete, ut dicit idem.Item idem : In omnibus animalibus facientibus fetus incompletos incompleccionis causa gulositas est; quia, si exspectaret natura usque ad complementum, suggendo interficerent matrem propter immoderantiam appetitus. Et ideo celer in talibus natura est, ut cicius nascantur et ut cicius moriantur, ne parientes nimis aggraventur.",Solinus Caius Iulius,Collectanea rerum memorabilium
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/6",Paragraph,3,,"Item, quia animalia talia, sic generata, sunt bellicosa et propter victum, ut dicit Avicenna, sunt invicem odiosa, ingeniata est natura prestare remedium ad speciei salvacionem, ut multi filii pariter pariantur, ut, si forsitam multi pereant in bello, saltem in paucis species conservetur et salvetur; et ideo lupa multos parit filios sicut et canicula. Similiter vipera, ut dicitur, novem filios parit simul, ut dicit idem ; et ideo, cum filii vipere multi simul vivant in ventre, ex aviditate nutrimenti multum suggunt et attrahunt de humore. Unde mater totum non sufficiens nutrire, defficit et moritur antequam possit ad plenum suos filios parturire.",Avicenna,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/6",Paragraph,4,,"Item dicit Aristotiles et Avicenna, quod animalia habencia dentes coniunctos ut secures sunt paucorum filiorum; habencia vero dentes divisos et acutos sunt multorum filiorum et multi spermatis. Et animalia parvi corporis pluris generacionis sunt quam animalia magni corporis. Et animalia que paucioris sunt generacionis pauciora habent ubera et differencia quoad situm; et ideo canicula multas habet mamillas; similiter et porca, quia sunt animalia multorum filiorum.",Aristoteles,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/7",Paragraph,1,,"Animaliasuperflui coytus et continui sunt brevioris vite quam illa que raro coeunt et temperate. Et propter hoc eunuchi diucius vivunt, quia nervus eis perscinditur per quem descendit semen. Idem dicit Galienus in libro De spermate. Similiter Constantinus.",Galenus,De spermate Galeni
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/7",Paragraph,2,,"Et huius racionem assignat Avicenna in libro De animalibus, ubi dicit quod sperma fit de sanguine bono et plene digesto, qui iam est convertibilis in membrorum nutrimentum; et ideo, quando homo eicit illud nutrimentum sive illum humorem seminalem, multum discoloratur et debilitatur corpus magis quam si quadragies exiret de corpore tantus sanguis; quia sperma est res habilitata ad transeundum in membra, et ideo, quando exit, aufertur naturale membrorum nutrimentum et fit magna deperdicio spirituum et virtutum in corpore animalis. Unde frequens cohitus et immoderatus est causa quare corpus dissolvitur et sic vita per consequens breviatur. Et ideo elephas diutissime vivit, quia castitatem amat et libidini raro vacat, ut dicit idem. Hucusque Aristotiles et Avicenna et Solinus.",Avicenna,De animalibus Avicenne
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/8",Paragraph,1,,"Animalia quedam conveniunt humane complexioni, ut dicit Ysaac in Dietis universalibus, ut edi et agni et oves et porci inter domestica, et cervi ac caprioli inter silvestria; et quedam omnino contrariantur. Et hoc in nimio calore, ut tyri et serpentes, vel in nimia frigiditate, ut aranee et scorpiones. Quedam vero nature hominis sunt dissimilia, sed tamen non omnino repuganancia nec mortifera, sicut sunt hericii, lepores atque vulpes et cetera animalia habencia gravis odoris carnes. Talia enim animalia pessima prebent humano corpori nutrimenta. Silvestria autem animalia sunt calidiora et sicciora et macilenciora quam domestica, tum propter motus continuitatem et propter inhabitati aeris caliditatem, cum eciam propter sui nutrimenti siccitatem. Et ideo carnes habent duriores et indigestibiliores. Quod patet, quia eorum carnes occise non ita cito putrescunt sicut domestice.",Isaac Iudeus,De dietis universalibus et particularibus Isaac Israeli
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/8",Paragraph,2,,"Unde omnia silvestria minus sunt sapida et minus nutribilia quam domestica, exceptis capriolis silvaticis, qui ceteris saporosiores, laudabiliores et nutribiliores sunt. Corpora enim eorum ex motu rarificantur et humores subtiliantur et aperiuntur pori et humores qui sunt causa gravitatis odoris dissolvuntur; et sic saporosiores racione motus et laboris accidentaliter efficiuntur. Nam per huiusmodi temperatur eorum naturalis frigiditas. Et ideo in animalibus silvaticis magni exercicii et multi motus gravitas saporis et odoris amputatur et tenerior efficitur caro apertis poris et resolutis humoribus, ut eorum caro facilius et cicius digeratur et membris incorporetur et racione siccitatis sue naturalis tardius a membris dissolvatur.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/8",Paragraph,3,,"Inter ista autem animalia, quedam nutriuntur in locis humidis et aquosis et eorum carnes sunt multum nutritive et velociter digeruntur, sed cito a membris dissolvuntur; quedam vero pascuntur in locis siccis et montuosis et ideo eorum carnes sunt laudabiliores et in custodienda et regenda sanitate convenienciores et in confortacione et duracione in membris perfecciores; animalia autem que domesticantur et pascuntur in domibus carnes habent viscosiores et grossiores propter multas comestiones et sui cibi corrupciones, et ideo durioris sunt nutrimenti et ad digerendum in stomaco et epate tardiores. Nam, ut dicit Ypocras, ad cognicionem bonitatis nature animalium quoad corporis nutrimentum confert scire loca et pascua ubi nutriuntur, aerem humidum vel siccum in quo conservantur et quantitatem motus et quietis, qualiter, scilicet, in exercicio vel ocio, naturaliter, scilicet, vel accidentaliter, disponuntur.",Hippocrates,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/8",Paragraph,4,,"Animalia autem que naturaliter sunt domestica minoris sunt caloris et maioris humiditatis quam silvatica, et ideo eorum carnes sunt molliores et ad digerendum faciliores. Ex multa enim quiete pori clauduntur et per inclusum calorem humores grossi dissolvuntur. Unde carnes molescunt et tenuantur. Et, quia nimium comedunt et bibunt, augmentantur humorum superfluitates et pinguedines multiplicantur, et ideo talium animalium corpora multum sunt nutritiva et sapida et per poros et venas facile penetrativa.Ex multitudine tamen humiditatis et viscositatis corrupcioni et putrefaccioni sunt vicina et humoris superflui generativa. Et, quamvis naturaliter multum nutriant, tamen, propter excessum humiditatis et viscositatis, cito a membris dissolvuntur. Et sic accidentaliter minus quam silvatica nutrimenti corpori adminstrant; quia silvatica, etsi parum naturaliter nutriant, verumptamen, quia dura sunt et ad dissolvendum tarda, in membris quibus assimilantur diucius perseverant. Et ideo accidentaliter multum antiqui ea nutrire asserebant.In omni eciam genere animalium masculina sunt calidiora feminis et minoris humiditatis et ideo subtiliores et laudabilioris nutrimenti sunt carnes masculorum quam feminarum, excepta caprina, que in femina laudabilior est naturaliter quam in mare; nam in femina eius humiditas temperat siccitatem complexionalem, sed masculina caliditas intendit siccitatem masculi naturalem. Et idcirco laudabilior est caro feminina in specie hac quam masculina, quia magis est temperata et a siccitatis excessu amplius elongata, et hec sive sit lactens seu antiqua et maxime quia lacti adhuc est vicina, quia tunc eius naturalem siccitatem temperat et laus seu bonitas lactis est laus feminitatis.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/8",Paragraph,5,,"Animalia autem castrata inter complexionem maris et femine sunt media; nam carnes castratorum minus calefaciunt masculis, plus feminis; tardius maribus et cicius feminis digeruntur. Et ideo minoris sunt nutrimenti et deterioris masculis et maioris feminis. Et est regula Aristotilis : Inter animalia naturaliter humida meliora sunt masculi feminis et meliora sunt in etate perfecta quam imperfecta; inter sicca autem naturaliter feminina masculis sunt meliora, et hoc in etate imperfecta pocius quam perfecta, ut idem dicit.Item variatur bonitas animalium ex diversitate etatum; nam animalia lacti valde vicina sunt magne humiditatis et viscositatis et lubricitatis, et ideo eorum carnes sunt flegmaticas superfluitates generantes, nisi sicce sint naturaliter sicut bovine et caprine. Et talium animalium carnes in tali etate sunt laudabiliores et maxime si nutrita sunt bono lacte. Meliores autem sunt carnes animalium a lacte separatorum, quia minoris sunt humiditatis et viscositatis et temperate soliditatis. In etate vero iuvencula, quando animalia sunt in statu, tunc sunt eorum carnes duriores et sicciores, et maxime si animalia sicce fuerint complexionis. Et ideo ad digerendum sunt eorum carnes duriores. In membrorum tamen confortacione sunt laudabiles et in duracione plus quam in generanda sanitate, ut dicit idem. In quarta vero etate, scilicet, in decrepita, quoad esum plus sunt inutilia duplici de causa: quia vicina sunt caloris naturalis extinccioni et humiditatis substancialis comsumpcioni, et ideo eorum carnes sunt durissime et omnino indigestibiles, maxime si sicce sunt complexionis. Et ideo est generale inter omnia animalia, et volatilia et gressibilia, quod, dum sunt crescencia, sunt, quoad nutrimentum, laudabiliora quam quando post declinacionem ad senium magis sunt annosa, ut dicit idem.",Aristoteles,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/8",Paragraph,6,,"Item est diversitas ex parte nutrimenti. Nam que pascuntur in montibus sunt sanguinis subtilioris et acucioris propter paucitatem cibi; que vero nutriuntur in palustribus sunt sanguinis grossioris et maioris pinguedinis et minoris caloris et amplioris opilacionis. Animalia autem pascencia maiores herbas, ut boves, macillenciora sunt in hyeme quam in vere vel estate, quia in hyeme deficiunt eius nutrimenta, et ideo post medium veris in anno incrassantur et augmentantur eorum carnes et saporosiores et laudabiliores efficiuntur propter habundanciam congrui alimenti; animalia vero minutas herbas pascencia ab inicio veris usque ad medium estatis sunt crassiora et teneriora et in bonitate carnis laudabiliora, quia tunc competenciora inveniunt nutrimenta. Sunt et alia animalia pascencia ramorum et virgultorum extremitates, et ista sunt bona ab inicio estatis usque ad hyemem, quia tunc sunt rami teneriores et humidiores.Unde animalia que minutis utuntur herbis et siccis meliora sunt quam illa que herbis humidis nutriuntur. Et illa que teneros ramos comedunt aut frondes meliora sunt quam illa que domi fructibus aluntur. Et que parum comedunt aut bibunt sunt multum comedentibus et bibentibus meliora. Nam tam montuosa quam campestria animancia ex frequencia sui exercicii atque motus domi nutritis sunt meliora; nam subtilior aer et siccior a talibus trahitur racione discursus, unde diminuuntur superfluitates humorum et desiccantur et sic sue complexiones temperantur. E contrario autem, ea que domi aluntur, ex parvitate puri aeris, ex defectione motus et multitudine cibi et potus, in sua complexione minus laudabilia inveniuntur.Diversificantur iterum animalia secundum pinguedinem et maciem et mediocritatem. Nam, que crassissima sunt, sunt pessima quoad esum; nocent enim digestioni, quia super cibum natant et cibum inflant et villos stomachi emolliunt et lubricitatem et viscositatem trahunt in stomaco et inducunt. Et ideo nimia pinguedo humidum stomacum dissolvit, defficiente vi contentiva et confortativa et expulsiva. Stomacum vero calidum nimis incendit, sicut ignis exterius acendi consuevit pinguedine. Et ideo precipiebant antiqui ut de crassissimis animalibus sola caro rubea, pinguedine denudata, comuniter comedatur. Animalia vero macerrima sunt nervosa, parum sanguinis habencia, parum humida et ideo parum nutrimentum vel parvum sunt corpori humano ministrancia. Sed animalia que inter maciem et crassiciem sunt media sunt temperaciora et laudabiliora, cum non tantum pinguedinis habeant, ut calorem incendant et villos stomachi lubricent, nec tantum maciei, ut naturam infrigident et a sanguine eam depauperent sive privent.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/8",Paragraph,7,,"Item invenitur diversitas in animalibus secundum temporum mutacionem; nam quedam animalia in uno tempore a medulla et sanguine depauperantur, que in tempore opposito plena inveniuntur. Et hoc sensibiliter apparet in conchilibus maris et in cerebro hominis et forsam cuiuslibet animalis, ut expresse dicit Aristotiles in libro De proprietatibus elementorum. Et ideo multi in una parte mensis vel anni infirmantur, qui in tempore opposito tuti sunt ab omnis infirmitatis impetu, ut patet in lunaticis, maniaticis et caducis. De hoc quere infra, capitulo De luna et etiam in tractatu De astrologia.",Aristoteles,De proprietatibus elementorum Pseudo Aristotelis
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/8",Paragraph,8,,"Simile dicit Avicenna de simia, quod secundum mutacionem temporum, et maxime secundum lune cursum, letantur vel tristantur. Sic eciam quedam animalia in uno tempore macerantur, quantumcumque victualia tunc habundent, et eadem in tempore opposito eciam dormiendo impinguantur, sicut dicit Avicenna : Glires, inquid, tempore hyemali non moventur, sed iacent quasi mortui et, nichil comedentes, impinguantur; reptant autem tempore estatis et se movent in estate contra estum solis.",Avicenna,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/8",Paragraph,9,,"Simile narrat de hyrundinibus et quibusdam aliis avibus, que quasi mortue inveniuntur in arborum concavitatibus tempore hyemali, que postea vires resummunt et que, dormiendo forciores effecte, agiles se ostendunt tempore estivali. Sic et ursa, secundum Avicennam et Aristotilem, post conceptum multo tempore in locis abditis se abscondit et tunc temporis penitus cibum, ut dicitur, non assumit. Quere infra, capitulo De urso.",Avicenna,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/8",Paragraph,10,,"Sic et pisces uno tempore vel mense impinguantur et statim in sequenti tempore macerantur. Et quidam impinguantur vento septentrionali, ut pisces longi, et quidam in meridionali, ut pisces ampli, et quidam in tempore pluviali, sicut ibidem dicit Aristotiles : Aqua, inquit, pluvie convenit omnibus testei torrei preter piscem qui dicitur rocoarum, qui, si gustaverit de aqua pluviali, ipso die morietur. Et quibusdam nocet pluvia, quoniam excecat eos, si fuerit multa.",Aristoteles,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/8",Paragraph,11,,"Similiter quedam animalia uno tempore se renovant et sua superflua deponunt et mutant, ut cancer suas testas et cervi cornua et accipitres plumas suas.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/8",Paragraph,12,,"Sicut dicit eciam Ysaac : Carnes animalium in quibus dominatur siccitas et caliditas, ut cameline, in estate sunt illaudabiles, sed hyeme sunt convenientes. Et carnes animalium que sunt calide et humide, ut sunt cervine, in vere sunt bone et in autumpno competentes; frigide autem et sicce sunt illaudabiles, ut caprine; frigide autem et humide, ut porcine, a medio estatis usque ad finem sunt optime et in hyeme pessime, in vere autem et autumpno sunt mediocres, ut dicit Ypocras : Caro, inquid, porcina in estate est bona, in vere et autumpno minus bona, sed in hyeme maxime illaudanda. Caprina in estate bona, pecorina in vere, bovina in fine veris et in principio estatis maxime est laudabilis. De hac autem materia requiratur in tractatu De carnibus, in C littera.",Isaac Iudeus,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/9",Paragraph,1,,"Animaliumeciam carnes, prout sunt ordinate ad humanum esum, variantur secundum diversam preparacionem. Nam, ut dicit Ysaac, animalium carnes aliquando assantur, aliquando eciam frixantur, aliquando cum sale et aqua elixantur. Assate et frixe sunt in nutriendo grossiores et sicciores et ad digerendum duriores; quia, humiditate earum consumpta ab igne, contrahunt siccitatem. Nec sunt carnes multum pingues comedende nisi asse, ut humiditas illaudabilis ab earum substancia extrahatur. Carnes autem elixe sunt humidiores et ad digerendum faciliores, quia aqua eas temperat et humectat. Aliquando autem in aqua elixantur, in qua apponuntur species et fiunt diversa condimenta que carnes custodiunt in natura et bonitate et eas reddunt tam in odore quam in sapore meliores et ad diversos morbos expellendos amplius efficaces.Decet autem carnes animalium sicorum et macrorum elixari, humidorum vero assari, mediocrium autem inter istas diversis condimentis preparari. Fit autem ista multiplex preparacio, quia alique inveniuntur carnes animalium que sunt salubres et convenientes assate et sunt illaudabiles elixate. Melior enim est caro caprina et bovina elixa quam assa, et porcina assa melior quam elixa. Nam per elixacionem sicce carnes humectantur et per assacionem humide desiccantur; et ideo porcinam, propter suam humiditatam, bonum est assare et caprinam seu bovinam, propter siccitatis excessum, elixare.Eorundem eciam animalium carnes secundum huiusmodi accidencia variantur; nam caro porcina assata melioratur per assacionem et minus bona efficitur per elixacionem; caprina vero melior est elixa et peior quando est assata. Et sic de aliis est iudicandum. Hucusque Ysaac in Dietis.",Isaac Iudeus,De dietis universalibus et particularibus Isaac Israeli
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/10",Paragraph,1,,"Animaliaeciam ordinantur, non solum quoad corporis nutrituram, verum eciam quoad morborum remedium et multiplicem medicinam. Omnium enim animalium, tam iumentorum quam reptilium et bestiarum, genera creata sunt propter obtimum hominis usum, ut dicit Plinius et Johannes Damascenus. Sed horum quedam propter esum, ut pecudes, cervi et huiusmodi; quedam propter hominis ministerium, ut equi, asini, boves et cameli; alia ad hominis iucunditatem, ut simie, meruli atque pavi; alia autem creata sunt ad hominis exercitacionem, ut suam agnoscat homo infirmitatem et suam indignitatem et Dei potestatem. Et ideo creati sunt pulices et pediculi sicut leones, tigrides atque ursi, ut in primis recurrat homo ad proprie infirmitatis recognitionem et, territus a serpentibus, scilicet, reptilibus, et a feris, refugium habeat ad Dei nominis invocacionem.",Plinius maior,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/10",Paragraph,2,,"Sunt insuper creata animalia ad sublevandam multiplicis infirmitatis humane neccessitatem, ut carnes vipere ad tiriacam et fel tauri et aliorum animalium et avium ad occulorum caliginem admovendam. Pellis serpentis decocta in oleo dolorem aurium mittigat miro modo, ut dicit Dyascorides. In libro autem Aschulapii, De occultis virtutibus membrorum, dicitur quod paciens emorroydas, si sederit super pellem leonis, recedent ab eo. Et qui linit corpus suum cum sepo renum leonis aut qui inungitur eius fimo fugiunt ab eo lupi. Item ibidem dicit idem : Si quis suspenderit caudam zevet lupi ad presepe vaccarum, non appropinquabit ei lupus.",Dioscorides Pedanius,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/10",Paragraph,3,,"Item ibidem Diascorides : Occuli ursi eruti et super dextrum brachium hominis ligati mittigant quartanam eius. Item: Dentes canini lupi curant in principio illos qui lunaticam sustinent passionem, ut dicit idem. Simile dicit Pitagoras et Plinius, et dicunt quod, si occulum lupi erutum viderint domestica quadrupedia, fugiunt atque timent.",Dioscorides Pedanius,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/10",Paragraph,4,,"Item in libro Viatici dicit Constantinus : Pili canis albi nullam maculam nigredinis in se habentis si fuerint suspensi circa collum pacientis, iuvant epilenticum et prohibent eius casum.",Constantinus Africanus,Viaticum Constantini Africani
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/10",Paragraph,5,,"Simile dicit Pictagoras in Libro Romanorum : Fiat anulus ex ungula zamur asini nigredinem non habentis et induat eum epilenticus: iuvat et prohibet casum eius. Et dicit quod fel taurinum inunctum sub umbilico solvit ventrem. Dicit eciam idem : Dens serpentis eradicatus dum vixerit, suspensus super quartanarium, solvit quartanam eius. Et si subfumigaveris domum cum pulmone asini, mundat eam ab omni reptili et serpente.",Pythagoras,Liber Romanorum Pseudo Pythagore
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/10",Paragraph,6,,"Has et multas alias virtutes admirandas dicit Plinius in membris animalium latitare, sicut in naturis animalium particularium post dicetur et dictum fuit. Quia nichil est in corpore animalis quod careat medicina manifesta vel occulta; nam pellis et pilus cervi et unguis et caro et sanguis non sunt sine remedio, nec eciam ipse fimus. Sed hec ad presens dicta generaliter hic sufficiant.",Plinius maior,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/11",Paragraph,1,,"Animaliumdecimus tractatus est de natura lactis. Est autem lac dulcis liquor et candidus, et in mamillis per accionem caloris ex sanguine generatus. Vel, ut dicit Aristotiles in libro decimo octavo, lac est sanguis decoctus, digestus, non corruptus. Quando enim fetus propter magnitudinem non potest nutriri per umbilicum, preparatur ei lac antea a sanguine mobili repulso ad mamillas, ubi digeritur et decoquitur, et ex albedine glandularum mamillarum in candoris speciem transmutatur.",Aristoteles,De animalibus Aristotelis
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/11",Paragraph,2,,"Dicit eciam Constantinus libro decimo nono, primo : Eadem enim natura sanguinis misio atque lactis, et ideo natura creavit lac propter cibum nati, a quo cibatur extra. Non ergo debet esse lac ante tempus partus nec post multum, nisi accidat error contra naturam. In illo enim tempore completur digestio lactis in animalibus que habent tempus unicum statutum ad pariendum; sed in mulieribus diversificatur. Et propter hoc debet esse bonum lac neccessario post septem menses.Et est lac dulce quando bene est digestum. Et fuit neccessarium propter cibum animalis qui est dulcis; cibus enim omnium animalium non est nisi dulce et valde digestivum, ut dicit idem ibidem, scilicet, libro decimo octavo.",Constantinus Africanus,Viaticum Constantini Africani
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/11",Paragraph,3,,"Item dicit Aristotiles libro tercio : Animalia ovancia non habent lac nec mamiIlas. Et ideo lacte est aquositas tenuis et pars grossa, que caseus dicitur. Et quantumcumque lac est spisius tanto calidior. Et lac animalium carencium dentibus frigiditate coagulatur; lac vero animalis habentis dentes ut raraque mandibula non neque sepum eius, et lac huius animalis est tenue et dulce, ut lac cameli et lac eque et post asine.Item dicit ibidem: In quibusdam regionibus non expectatur caprarum impregnacio, sed accipitur urtica et cum ea confricatur mamilla et post exibit sanguis, deinde autem sanies et post lac bonum, non peius lacte impregnatarum. Et multum lac est in mamillis canum generaliter, quamvis aliquando aliter accidere videatur. Quedam autem herbe habent humorem lacteum, ut titimallus. Et quedam arbor est, ut ficus, cuius lacte, ut dicit Aristotiles, lac animalium coagulatur.Et lac canum est spissius lacte omnium animalium preter leporum et porcorum. Est autem maxime spissum in partu, sed post subtiliatur, ut dicit Aristotiles libro sexto, in fine. Vacca ante partum non habet lac, sed post habet bonum; sed cum primo coagulatur fit quasi sepum. Et hoc accidit quando quod cum aqua commiscetur, ut dicit idem ibidem.Item libro nono : Quando parum<aquae>mittitur lacte calido, dentes eius cicius oriuntur; post partum autem et mundificacionem lac mulieris multiplicatur. Et quedam mulieres habent lac solum in cono mamillarum et quedam in aliis partibus ipsarum. Et, quando non bene digeritur, coagulatur et mamille indurescunt, quoniam tota mamilla est valde mollis. Et, si supervenerit aliquis pilus, accidit magna infirmitas, et dicetur pilosa, et non cessabit dolor quousque exeat pilus cum lacte aut quousque putrefiat et exeat.Et dum lac exit non invenitur generaliter menstruum; quedam tamen lactantes minuant cum fuerit menstruus humidus earum sanguis. Et quando pueri lactantur lacte grosso et multo, accidit eis spasmus et fiunt lactantes subtilis corporis et tunc nocet multitudo lactis. Et mulier nigra melius habet lac et nutribilius quam alba, ut dicit idem.",Aristoteles,De animalibus Aristotelis
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/11",Paragraph,4,,"Consimiles proprietates lactis et multas alias recitat Ysaac in Dietis, ubi sic dicitur: Lac, inquit, generaliter dividitur tripliciter: aut enim est dulce exiens noviter a mamillis, aut est accidum sive acre, iam diu mulsum, aut est inter utrumque mediocre. Dulce autem est magis sapidum, vicinum sanguini et amicum, in ipsum de facili conversivum; et ideo laudabile est ipsius nutrimentum. Est autem compositum ex tribus substanciis, in virtute et accione variis et diversis: una est subtiliativa et mundificativa, altera vero grossa et opilativa, tercia est mollificativa et extensiva. Nam substancia aquosa et serosa et acuta est et subtiliativa; grossa et serosa acuta est; et caseosa frigida ficta est et grossa et omnino ideo opilativa; butirosa vero est virtuosa et mollificativa.Unde lac, cum sua substancia aquosa et acuta, est grossorum humorum incisivum et subtiliativum, viscerum laxativum, intestinorum mordicativum, ventris solutivum et fecis de facili expulsivum, corruptorum humorum interius in corpore et exterius abstersivum, venarum penetrativum, opilacionum splenis et epatis aperitivum, et maxime si fuerint ex animalibus calide complexionis, ut cameli. Et tale lac est ydropicorum iuvativum, ut dicit idem. Et sequitur: Lac itaque laudabile et in suis tribus substanciis: temperatum sua aquositate est mundificativum membrorum, sua butirositate est venenis repugnativum et membrorum humectativum, sua caliditate cibariorum ab orificio stomachi ad fundum depresivum.Est et alia laus lactis, quia, si temperate et oportuno tempore, mundato prius corpore, accipiatur, corporis est laudabiliter nutritivum et sue substancie sanguini assimillativum; si autem a corpore non mundato et tempore non congruo accipiatur, in malos humores quos invenit est conversivum et ipsorum augmentativum, in fumos calidos colericos resolvitur; et sic erit doloris capitis curativum. Et si febris materiam inveniunt, erit caloris febrilis inflamativum; vel si calorem naturalem inveniunt debilem, de facili accessit et fiet in stomaco acetosum. Nam quando nimius est humor et parvus calor, acetositas vel putredo flegmatica generatur, et ideo lac non est frequenter sumendum, nisi corpore existente temperato et stomaco inanito; nam si corpus a putredinis humoribus et colericis fuerit vacuum et depuratum, si lac bene digestum fuerit, multum et bonum prebebit corpori nutrimentum, laudabilem generabit sanguinem, carnem augmentabit et humectabit corpus et exterius in superficie faciet tenerum atque pulchrum, ut dicit idem.",Isaac Iudeus,De dietis universalibus et particularibus Isaac Israeli
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/11",Paragraph,5,,"Idem dixitRuffusrursus: Lac, inquit, bibentes ieiunos esse convenit, et calidum esse quando uberibus est vicinum, nec est aliquid comedendum quousque lactis substancia digeratur. Oportet eciam ut labor et motus nimius caveatur quousque descendens ad decoccionis locum digeratur, quia ex inordinato motu et calore nimio subito generato eius unctuositas in fumum nocivum resolveretur et, grossiore parte remanente indigesta, multiplex corrupcio generaretur, ut dicit idem. Electum lac, ut dicit idem ibidem, debet habere quatuor qualitates, scilicet, odorem, colorem, liquorem et saporem. Color est albissimum clarum, a citrinitate, rubore et lividitate maxime alienum; odorem gratum, ab horrore et a gravitate remotum; liquorem inter subtilem grossumque medium, cuius mediocritatis signum est si gutta super unguem posita, remanet constricta et non liquescit, cuius gutte forma inferius est lata et superius est acuta; saporem habet acceptabilem quando nec amaritudini nec salsedini nec acredini est admixtum.",Aristoteles,De animalibus Aristotelis
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/11",Paragraph,6,,"Inter istas autem lactis differencias, femineum magis editur temperatum, quia omne lac naturam et complexionem animalis cuius est naturaliter imitatur. Muliebre lac est maxime temperatum, propter quod maxime est nutritivum, humectativum et asperitatum angulorum occuli notissime mittigativum. Et quidquid de bonitate lactis similiter dictum est totum concurrit in hoc lacte.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/11",Paragraph,7,,"De lacte camelino. Lac camelinum, ex animalis calida complexione ceteris est magis calidum et plus subtile et minime unctuosum et minime nutrimentum diureticum et opilacionum aperitivum; et ideo ydropicorum ex opilacione est potissime iuvativum. Nam camellus nature est calidissime, propter quod calor dominans sanguinis attrahit unctuositatem et ideo sanguis remanet sine unctuositate. Cum igitur lac nichil aliud sit quam sanguis secundo decoctus, sapor sanguinis cameli salsus est et acutus; et ideo humor est incissivus, subtiliativus et grossiciei attenuativus. Queresupra, in tractatu de animalibus, de camelo. De lacte vaccino. Lac vaccinum lacti camelino est oppositum; nam vaca non habet tantum caloris ut sanguinis attrahat unctuositatem, et ideo eius lac fit maxime nutritivum et valde unctuosum; plus enim nutrit lac vaccinum quam porcinum, quamvis sit pecorinum magis calidum quam vaccinum. Cuius racio est, ut dicit idem, quod, cum vaccinum lac non habeat tantum caloris quantum pecorinum, parva unctuositas sibi sufficit et illa tota remanet in lacte et exsuperat caseitatem; et ideo magis nutrit, quia substancia unctuositatis nutribilior est quam caseata, quia calidior est et humidior et calori sanguinis vicinior et facilior in sanguinis mutacionem. Et illa, ut dicunt antiqui, melius et cicius nutriunt que cicius et facilius in sanguinem commutantur, ut dicitur ibidem.Lac tamen pingue plus nutrit quam ipsa pinguedo, quia calidior est; quia substancia lactis habet aquositatem liquidam subtiliantem et interiora corporis penetrantem, sed sola pinguedo aeritate supernatat et, propter humiditatis sue substancialis grossiciem, cito coagulat et indurat. Et ideo lac vaccinum aquositate sua ad interiora penetrat, sua unctuositate calorem naturalem roborat, caseitatis sue paucitate naturam non multum agravat, sed pocius adiuvat et sustentat, ut dicit idem. Alio igitur modo est lacte utendum ad nutriendum, quia tunc tribus eius substanciis pariter est utendum; alio modo ad mundificandum et calorem mittigandum, quia tunc serositatis liquamen a butirositate sequestrandum; alio modo ad calefaciendum et humectandum et tunc butiri unctuositate est utendum. Lactis enim usus consideratur secundum subtilitatem, grossiciem et mediocritatem, ut dicit idem. Subtilitas autem attenditur in substancia et in accione. In substancia, ut illud melius quod complexioni humane vicinius, ut lac femineum, quod tanto est utilius quanto mamille vicinius, efficacius est contra venena, contra renum et vesice mala, contra pulmonis vulnera simul cum aerem non tangit et eius virtutem aeris qualitas non immutat. Subtilitas vero in accione, quando eius butirositas est caseata, separatur et aquositas cum acritudine tunc augetur, ut patet in camelino, quod minus nutrit, calore tamen suo et subtili liquore ydropicis subvenit et subcurrit.",Aristoteles,De animalibus Aristotelis
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/11",Paragraph,8,,"Lac vero grossissimum est vaccinum, minus ceteris liquidum et aquosum, minus acutum et magis butirosum. Unde bene nutrit, stomacho convenit, membra confortat, calorem stomaci et epatis refrigerat, corpus impinguat et augmentat, vulnera intestinorum et matricis sanat. Erit autem tanto melius et salubrius si lapidibus fluvialibus accensis et intus extinctis tota aquositas pro parte maxima consumatur. De lacte caprino. Lac caprinum inter predictas differencias tenet medium, quia in suis tribus substanciis post femineum esse creditur potissime temperatum, et ideo contra pulmonis vulnera et renum ac vesice vicia cum zuccara multum confert. Eius serum a caseo et butiro separatum maxime est colativum, mundificativum et colere repressivum. Lac autem caprinum per se multum bibitum in stomaco de facili coagulatur, et ideo, ne noceat, cum modico mellis et salisgeme temperatur et nunquam coagulabitur. Et si incipit coagulari, in stomaco dissolvitur. Et, quia capre pascuntur siccis et ramorum extremitatibus, earum lac est minus aquosum et magis stipticum et stomaco congruum. Nam lac ex pascuis diversificatur; nam que pascuntur teneris et recentibus herbis lac faciunt aquosum et subtilem, et stomaco est nocivum; que vero herbis laxativis, lac faciunt mordicativum et nervorum pungitivum et est nocivum et laxativum.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/11",Paragraph,9,,"De lacte pecorino. Lac pecorinum magis est calidum et siccum quam vaccinum, minus habens butirositatis et plus caseitatis, et ideo minus nutrit nec corpori ita convenit. Monstratur autem hoc ex gravitate sui odoris. Nam, ut dicit Galienus, lac pecorinum in odore gravius est quam vaccinum, et ideo magis flegmaticum. Magis tamen nutrit quam caprinum, sed minus quam vaccinum; tamen minus est temperatum quam caprinum.",Galenus,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/11",Paragraph,10,,"De lacte asinino. Lac asininum est temperatum et nutritivum et resumptivum, ventris tamen solutivum et nervorum remolitivum et membrorum siccitate et calore induratorum humectativum, pectoris iuvativum et hanelitus difficilis mittigativum, vulnerum renum et vesice curativum.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/11",Paragraph,11,,"De lacte caballino. Lac caballinum vicinitatem habet ad camelinum in subtilitate, et acumine ac calore in apostematibus matricis est iuvativum et aperitivum et menstrualis fluxus provocativum, si causa menstruorum calida sit et sicca quam proprietatem habet illud lac ab omni alio lacte separatam, ut dicit Ysaac. De lacte porcino. Lac porcinum, secundum Ysaac, subtile est et aquosum, quia ex sua frigiditate incoctum remanet et indigestum, et ideo, si secundum medicinam accipiatur, parvum aut nullum confert iuvamentum; sed, si cum succo ordei sit coctum, bonum generat nutrimentum, ut dicit idem.",Isaac Iudeus,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/11",Paragraph,12,,"De lacte. Lac partui animalium valde vicinum est subtile et aquosum, quia aquei humores adunantur in animalibus tempore partus, quia os matricis clauditur et lac aquosis humoribus commiscetur, et ideo eo tempore est nocivum, vomitus et fastidii provocativum, asperitatis remollitivum et villorum stomachi lubrificativum, ventris laxativum, durum ad digerendum et stipticum et in stomaco coagulativum et pessimarum infirmitatum generativum et ex fumo ascendente cerebri repercussivum et doloris capitis curativum, fetoris dencium et hanelitus inductivum.Unde lac, si fuerit corruptum vel plus debito assumptum vel alio modo vel tempore quam expedit sit acceptum, multarum, infirmitatum est generativum, malorum humorum et lubricorum nutritivum, bonorum humorum corruptivum, arenarum in vesica et renibus adunativum et petrificativum, caloris naturalis debilitativum et innaturalis caloris ac febrilis inflamativum, gingivarum et dencium infectivum, pustularum pessimarum et scabiei in parvulis curativum, rugitus et ventositatis excitativum, opilacionis renum et splenis et epatis effectivum, stomachi gravativum et lubricitate sua cibariorum ante digestionem expulsivum, et sic lienterie inductivum. Has et multas alias inducit lactis corrupcio passiones.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/11",Paragraph,13,,"De lacte. Lac, secundum Avicennam in secundo tractatu secundi, ex tribus compositum est substanciis, videlicet, aqueitate et caseitate et butirositate. Et in vaccino quidem multiplicatur butirositas; lac vero camelarum partui vicinarum nimis habet butirositatis et caseitatis et est subtile valde; et lac asinarum, minus existens butirosum, est subtile; et caprarum vero lac temperatum est; et lac ovinum est grossum, pingue; et lac vaccinum pinguius est et grossius; equarum vero lac est sicut lac camelarum partui vicinarum, subtile, aquosum.",Avicenna,Canon Avicenne
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/11",Paragraph,14,,"Lac quod melius est hominibus est lac muliebre. Et lac melius est quod ex ubere suggendo bibitur aut sicut mulgetur. Et melius ipsius, quod est vehementis albedinis, equalis essencie, quod super unguem distillatum figit et non currit et est pastus ipsius animalis planta bona, et non est in ipso sapor extraneus, declinans ad acetositatem aut amaritudinem aut agredinem, aut odor extraneus horribilis. Et oportet ut aministretur statim ut mulgetur, antequam convertatur. Et lac quidem omnis animalis, cuius pregnacio est prolixior pregnacione mulieris, est malum; quapropter proporcionale est illud quod est proximum, sicut vaccinum.Aqueitas est calida et butirositas ad aqueitatem tendit, licet ad caliditatem declinet ab equalitate. Et lac acetosum frigidum est et siccum; aqueitas eius est subtiliativa et in ipsa non est mordicacio. Et lac quidem est nutritivum et equat chimos et confortat corpus et abluit. Et quando bibitur cum melle, mundat ulcera interiora ab humoribus grossis et maturat ea et est boni chimi et facit exhuberare sanguinem et augmentum facit in cerebro, et proprie lac muliebre.Et lac quidem est propinque digestionis. Et quomodo non, cum sit generatum ex sanguine quod est in summo digestionis, cui supervenit digestio quedam alia, quamvis sit ex membro quod ad frigus declinat? Non enim nutritur ab eo donec fiat in disposicione cibi, qui indiget disposicione plurima et clarificacione. Post clarificacionem, immo quando ei dominatur caliditas bona, reducit ipsum ad naturam sanguinis equalis velociter.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/11",Paragraph,15,,"Bonum est quod Ruffus de eo dixit. Et si non ei contradicatur, et propter declinacionem suam ad frigidum aliquod, nocet flegmaticis quando caliditas eorum non convertit ipsum ad sanguinem sicut oportet, et corpus utitur ipso ante conversionem eius, propterea quia est ei propinquum. Et propter hoc confert habentibus opilacionem calidam et siccam, cum in ipsorum stomacis non est colera.",Richardus Rufus,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/11",Paragraph,16,,"Amplius: lac cum corporibus proporcionalitates habet, quarum cause non comprehenduntur. Illum autem qui bibit lac, post ipsum quiescere oportet, ut non corrumpatur et non acrescat; verum oportet ut non super ipsum dormiat nec suscipiat super ipsum cibum aliud donec descendat. Et est magis conveniens consistentibus quam adolescentibus, calidam habentibus complexionem, nam convertitur in ipsis ad coleram; et confert senibus eciam propterea quod humectat et removet pruritum, qui est proprius eis. Sed oportet convenienter ad ipsum digerendum cum melle.Et multociens quidem incipit lac solvere et extrahere superfluitates que sunt in partibus intestinorum; deinde incipit nutrire et in corpus et retinet naturam et est inflamativum quousque fervere incipiat. Et est compositum ex solvente, quod est eius aqueitas, et constringente, que est caseitas ipsius.Et collustrum est tarde digestionis et grossi humoris et tarde descensionis. Mel vero ipsam rectificat et acquirit ea corpus nutrimentum plurimum, et ecetosum est crudi humoris, et quod decoctum est, et proprie quod est grossius, magis est constrictivum.Et omne quidem lac facit posidere opilaciones, et proprie in epate, nisi lac camelarum fetarum et similium, propter parvitatem caseitatis eius et abstersionem aqueitatis ipsius. Et confert materiebus que effunduntur ad membra interiora et ledunt ea sua acuitate et mordicacione; debilitat enim eas, quoniam lavat ipsas ultra ablucionem aque propter abstersionem que est in aqueitate sua et non est in aqua, et equacionem qualitatis earum propter proporcionalitatem quam habet cum membro, quoniam illud quod separat simile est membro; deinde glutinat eas super ipsum inter membrum et inter humorem malum. Non ergo obviat ei humor nudo.Et ipsum nocet habentibus fluxum sanguinis. Lac preterea non est bonum visceribus. Et lac caprarum est minus nocens visceribus quam aliud; nam plurimum eius quo pascitur est constrictivum. Ovinum vero lac acetosum est e contrario et non est laudabile et in ipso est inflamacio. Et lac quidem in sua substancia est velocis conversionis et proprie ad caliditatem. Et neque est aliquid nocibilius corpori quam lac malum. Et lac quidem asinarum est aquosum. Et lac scrophinum aquosum est, non maturum.Et lac vernale est aquosum comparatum ad estivum. Et similiter lac animalis cuius pastus est ripa aut terra limosa, quoniam plante veris sunt aquose, sed comparate ad plantas estatis. Et quanto magis ingreditur estas ad autumpnum, tanto magis lac fit magis grossum. Et quod melius est, illud quod est in medio estatis. Verumptamen timetur in ipso quod calor ipsum convertat postquam potatum fuerit; illud vero non timetur in vere.Vaccinum preterea est plurimi butiri et ovinum plurime est caseitatis et butirositatis; sed caseitas in lacte camelino est pauca, postea in lacte equino, deinde asinino. Et propter hoc rare caseatur aut nunquam caseatur in stomaco et superioribus ventris plus quam aliud. Et in lacte quidem camelino est salsedo, propterea quia diligunt acetosum. Et hoc lac melius est.Et, cum dicitur quod est vehementis tarditatis in stomaco et superioribus ventris, et scias quod lac diversificatur secundum species animalium et secundum etatem, si parvum aut magnum aut mediocre; et secundum formam, si est levis carnis aut dure aut pingue aut extenuatum; album aut alium habens colorem.Et debilius quidem lac, secundum quod dicitur, est aralib et est velocioris descensionis. Plurimus usus lactis generat pediculos, secundum quod quidam estimaverunt, et non elongantur. Verumptamen ipsum abstergit cicatrices fedas in cute linitum et colorem efficit valde bonum bibitum. Verum ipsum multociens facit abscidere sordes, nisi lac camelarum recenter fetarum; ex ipso enim raro timentur sordicies.Et quando bibitur cum zuccaro, colorem efficit valde bonum et mulierum. Et inpinguat ita quod eciam aqua casei impinguat habentes complexionem calidam et siccam cum solvitur potu eius propter suam causam, et non impinguat eos nisi propterea quod hucmectat et quod extrahit humorem malum, quare rectificat nutrimentum. Et lac quidem aralib cum scoria impinguat illos velociter. Aqua vero casei delet pannum et cicatrices linitum. Et quandoque confert eis bibitum.Multociens sanantur illi quibus accidunt apostemata mala et carbunculi et almescere et scabies et pruritus bibicione lactis, cum in complexionibus eorum non fuerit quod corrumpat ipsum et convertat ad coleram. Et lac quidem nocivum est habentibus apostemata calida intrinseca. Lac rectificat ulcera intrinseca propter hoc quod lavat et glutinat et quod mundificat. Et, cum non est in complexione quod corrumpat ipsum et ad coleram convertat, confert habentibus ulcera. Et aqua casei cum mirabolanis scabiei est conveniens. Lac malum est nervis et habentibus egritudines nervorum, proprie frigidas et flegmaticas.Lac caprarum confert catarris et retinet eos et ipsorum acredinem meliorat et confert ulceribus palati. Et lac est<causa> oblivionis sicce et tristicie et alienacionis. Lac quidem nocet dentibus et corrodit eos et concavat et consumit eos, et proprie cum dens est frigide complexionis, et laxam efficit gingivam. Immo oportet ut post ipsum colluatur os cum melle, vino et melle, oximelle. Lac asininum, secundum quod dicitur, cum ex eo colluitur os, confirmat dentes et gingivam et non est conveniens habentibus soda et vertiginem et tinnitum, et proprie dormire super ipsum universaliter nocet debilia habentibus capita.Lac facit evenire tenebrositatem visus et caliginem; verumptamen, cum mulgetur in oculo, confert obtalmie et nocumento materierum calidarum effusarum ad occulum et asperitati. Et similiter ante miscetur cum albugine ovi et oleo rasaceo crudo et ponitur super occulum. Et confert eius emulsio in ipso tarfati. Lac asininum et caprinum bona sunt tussi et extenuacioni et sputo sanguinis, secundum quod significat locus eius. Et lac ovinum iuvativum est in sputo sanguinis. Et iterum lac est ex medicinis ulcerum pulmonis et extenuacionis, et confert ore colluto ex ipso et gargarizacio prefocacioni et squinancie et apostematibus uve et amigdalarum. Verumptamen est nocivum habentibus tremorem cordis humidum, quocumque modo sit, ex sanguine aut flegmate.Et lac quidem camelarum noviter fetarum confert asmati et orconfregi spiritus. Et lac est conveniencius pectori quam capiti et stomaco. Lac facit possidere opilaciones in mesaraicis. Et aqua casei confert yctericie. Et lac caprinum et lac camelarum recenter fetarum ambulancium et lac asinarum conferunt ydropisi, et conferunt omnia tria duriciei splenis. Lac camelarum noviter fetarum cum oleo albrerva est conveniens duriciebus intrinsecis et facit inflacionem in stomaco et dolorem in stomaco, et proprie colostra. Et ambo commovent singultum et eructacionem fumosam, et proprie lac, et nocet splenetico et epatico et in degentibus in regimine subtiliativo, nisi lac camelarum fetarum; ipsum enim confert egritudinibus plurimis splenis et epatis et renovat epar. Et lac quidem camelarum noviter fetarum confert ydropisi valde, et proprie quando bibitur cum urina camelarum noviter fetarum arabicarum, et excitat desiderium cibi et facit tussim.Et lac quidem acetosum est tarde digestionis valde et est crudi humoris; verum stomacus calidus naturaliter aut accidentaliter digerit ipsum et iuvatur cum ipso et non eructuat fumose propter ablacionem butiri ab ipso. Aqua casei solvendo educit coleram adustam et cum epithimo solvit melancoliam adustam. Et lac facit evenire lapidem. Et lac quidem decoctum donec consumatur eius aqueitas constringit ventrem et retinet fluxum sanguinis per inferiora. Et lac quidem camelarum noviter fetarum provocat menstrua. Et illud de quo extractum est butirum est bonum solucioni colerice et fit clistere ex lacte recenter mulcto ad ulcera intestinorum et matricis.Lac caprinum valet ulceribus vesice. Et lac succurrit nocumento coytus et vigorem confert ad coytum et facit provenire inflacionem in ulceribus. Omne preterea lac grossum excitat colericam et generat lapidem, et colustra proprie. Et lac quidem excitat coitum, ita quod eciam lac acetosum, et inhesit in corporibus calide complexionis. Hoc facit propterea quod humectat et quod inflat splen et sepe lenit ventrem, et proprie lac equinum, camelinum et asininum, deinde lac vaccinum, post lac caprinum. Et quanto plus minuitur aqueitas, et quandoque solvit ventrem multitudo ipsius, quoniam non digeritur. Et sal quidem iuvat ad solucionem ipsius et ad solucionem aque lactis.Et decoctum vero et in quo extincti sunt carbones et calefactum est lapidibus ignitis et laminis ferri procul dubio ventrem constringit. Et lac quidem confert rasure intestinorum. Et lac acetosum constringit fluxum colericum et sanguineum. Et lac quidem camelarum recenter fetarum confert emorroydibus. Equinum lac ponitur super apostemata ani et ulcera eius, apostemata femoris et ulcera eius; confert et sedat dolorem accidentem in his membris. Lac caprinum et lac asininum sunt bona ethice, secundum quod terminatur in loco suo. Et lac acetosum multociens expellit febres ethicas, quando affertur eius butirum, et facit ita quod bene digeritur. Lac vero recenter multum grossum multociens facit incurrere febres et neque oportet approximare ei pacienti febrem penitus.Lac confert potui medicinarum mortalium et ei qui in potu sumpsit leporem marinum et gumam rute agrestis et iusquiami et benet, et proprie qui in potu sumpsit cantarides et leporem marinum et gumam rute agretis et elleborum et transgulatorem adib et leopardi et omnes medicinas corrosivas putrefactivas; et est cura eius qui in potu sumpsit benet, reducit enim ad racionem suam.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/12",Paragraph,1,,"Serum est pars lactis aquosa, ab illa parte lactis per coagulum sequestrata; nam coagulum partes butirosas et caseosas simul iungit et ab eius quod liquidum est et aquosum dividit et discedit. Cuius effectus superius recitantur. Habet enim virtutem putredinis lavativam; nam intestina lavat et vulnera intestinorum de sanie mundat, pectus purificat, sitim sedat, acumen colore rubee mittigat, scabiem et impetiginem purgat, splen et epar deopilat. Querere supra in principio secundum Ysaac.",Isaac Iudeus,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/13",Paragraph,1,,"Butirum, secundum Huguicionem, dictum est a buendo, id est, perfundendo; sua enim unctuositate et humiditate habet imbuere corpus quod contingit. Nam butirum est flos lactis, multum habens caliditatis et humiditatis cum dominio aereitatis, racione cuius habet multum unctuositatis. Est enim butirosa substancia naturaliter calida et humida, viscosa et unctuosa humane complexioni, ut dixit Ysaac. Unde sepe comestum est stomachi humectativum, ventris solutivum, maxime si recens fuerit. Et ideo antiqui, ut dicit idem, assimilaverunt butirum oleo mixto pinguedini, dicentes quod,<si> quis acceperit, valet secatui de pectore et pulmone, maxime si fuerit apostema, quia proprie est maturativum et humorum dissolutivum et superfluorum pectoris mundificativum, maxime si cum melle vel zuccara comedatur; sed tunc nimis est maturativum et resecacionis amplius iuvativum, ut dicit idem subdens ibidem. Butirum venenis repugnat, membra humectat, asperitatem occulorum eius lotura mollificat et emundat, apostema dissolvit et maturat, vulnera pulmonis, gutturis et pectoris mire lavat, renum et intestinorum morsuras mittigat, nervos indignatos et contractos spasmatos mollificat atque laxat, ut dicit idem.",Huguccio Pisanus,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/13",Paragraph,2,,"Dicit eciam Avicenna quod contra venena interius sumpta singulare presidium est, si intoxicatus butirum in lacte calido resolutum in magna quantitate bibat; nam unctuositate sua opilat meatus, ne ad cor ascendat subito vis veneni. Preterea ventositatem totam ad se attrahit et ipsam inviscans per vomitum evacuat de corpore et educit, ut<dicit> idem.",Avicenna,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/13",Paragraph,3,,"Sic autem flos lactis sive supernatans pinguedo recolligitur: in vase mundo et cum quodam lato ligno et rotundo et perforato diutissime percutitur per violenciam et motum; ex quo motu calor naturalis lactis in substancia excitatus et confortatus totam unctuositatem in simul recolligit, que levitate sua superficiem petit; serosa vero aquositas cum partibus caseatis inferius descendit et butiro se subest, tanquam nobiliori cedens fundum petit, et illa butirosa que enatat in superficie recolligitur et ad varios usus et neccessarios in vase mundissimo reservatur.Quod quanto est recencius tanto saporosius et gustui delectabilius invenitur. Est autem in principio molle et liquidum, sed paulatim calore naturali contra humidas partes invalescente et eas consumente mediocriter indurescit. Unde bene et munde refficit et nutrit et pulmenta loco sanguinis vel olei bene condit. Salitur autem aliquantulum, ut melius conservetur et ut eius potencialis humiditas siccitate salis temperetur, insuper ut eius saporositas augmentetur. Nam gustui in sapore est magis gratum quando mediocriter est salitum. Quando autem nimis antiquatur, eius sapor cum odore diminuitur et in gravem odorem et in saporem gustui horribilem transmutatur. Et tunc non valet ad cibaria condienda; valet tamen ad varia medicamenta et unguenta; quia sepe accidit quod illud quod non convenit gule, congruit tamen nichilominus alicui medicine.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/13",Paragraph,4,,"Butirum, secundum Avicennam in secundo tractatu secundi, calidum est et humidum in primo et eius gradus in humiditate est alcior. Est maturativum, resolutivum, mollificativum, et eius resolucio in corporibus mediis est et non duris, et in corporibus teneris est cum facilitate. Et eius fumus exsiccativus est. Constringit faciliter et est sedativus dolorum materierum effussarum ad membra. Linitur ex eo corpus et venter, et nutrit et impinguat. Confert vulneribus nervorum et implet ulcera et purgat ea. Bibuntur cum eo medicine que sunt ad exituras velaminum cerebri et apostemata radicis aurium et narium et oris et apostemata gingive et ad coleram. Et linitur ex eo caro gingivarum infancium, ut sit facilis ortus dencium. Confert tussi frigide et sicce, et proprie cum amigdalis et zuccaro. Et similiter in pleuresi et peripleumonia.",Avicenna,Canon Avicenne
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/13",Paragraph,5,,Et sputum facit facile et maturat. Et similiter cum oleo amigadalino est eius maturacio plurima; solum autem eius mundificacio est minor maturacione eius. Et cum zuccaro est e converso. Et prohibet sputum sanguinis et confert vomitui sanguinis et saniei et cum eo lambitur quantitas unius dragme et medie cum melle. Lenificativum est. Et plurimum usus eius resolvit. Et fit ex eo clistere ad apostemata calida intestinis et matrice et testiculis. Et ponitur in medicinis vulnerum orificii vesice. Resistit venenis et precipue cum eo linitur morsus vipere.,Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/14",Paragraph,1,,"Caseus, secundum Hysidorum libro vigessimo, dictus est a carendo, eo quod in vase tandiu permititur quousque sero careat et a lactis aquosa substancia separetur. Unde dicitur caseus quasi carens, eo quod quando est siccus humore caret seu liquore, ut dicit idem. Secundum Huguicionem vero caseus a cadendo est dictus, eo quod de facili cadat et recedat. Cadit enim et labitur inter digitos facientis.Est autem caseus fex lactis.",Isidorus Hispalensis,Etymologiarum sive Originum Isidori libri XX
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/14",Paragraph,2,,"Nam, ut dicit Ysaac, caseata substancia lactis frigida est et grossa, ad digerendum dura, tarde eciam descendit de stomaco et magis attinet stipticitati quam solucioni et est gravis stomaco et epati, renibus et spleni, maxime si illa loca sunt opilacionibus preparata, et calculos in renibus generat. Et ideo, propter ista mala accidencia, dicit Constantinus quod omnis caseus universaliter est malus. Tamen caseus qui lacti est vicinus minus est nocivus.",Isaac Iudeus,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/14",Paragraph,3,,"Unde distinguit Ysaac inter caseum recentem, veterem et mediocrem. Recens caseus, quia adhuc recens, non malos generat humores, quia adhuc retinet partem dulcedinis et aquositatis ipsius lactis, et ideo ad digerendum est facilior, ad nutriendum laudabilior et ventris solubilior, et maxime si non fuerit tantum salitus quod salsedo sibi dulcedinem auferat et saporem. Nam nimis salsus nimis est desiccativus et stomaco est nocivus; carens autem omnino sale magis est nutritivus et corporis humectativus et magis carnis augmentativus; stomaco tamen est nocivus, de facili est in fumositates resolutivus, stomacus si fuerit frigidus in acetositatem de facili conversivus. Mediocriter igitur salsus melius digeritur et minus stomaco est nocivus; sine sale enim de facili fit acetosus; nimis vero salsus stomaci fit morsivus et sanguinis incensivus. Caseus autem vetus est acutus et valde siccus et ad nutriendum grossus et ad exeundum de stomaco nimis durus, quia sibi lactis aquositas est ablata. Acumen autem et siccitas coaguli ei dominatur, ut et subtilitatem exiit et incensionem subiit, et ideo superfluitas corporis non ita inde subtiliatur sicut aliis subtiliantibus. Unde duobus modis nocet corpori: quia eius corrupcio et grossicies nutrimenti supefluitatem ingrossat et corrumpit; secundo nocet quia per acumen coaguli repugnat omnibus aliunde iuvantibus et in nutrimentum peius ipsa iuvancia transducuntur. Unde, si in corpore invenit grossos humores, in renibus et in vesica parat lapides; grossos enim humores, calidos et incensos coadunat et compingit. Est igitur vitandus ita vetus; nullum enim confert iuvamentum neque nutrimentum neque obedit digestioni nec bonum generat sanguinem nec ventrem humectat nec urinam provocat, sed inventam humiditatem constringit et dessicat. Omnis itaque caseus vetus, durus et spongiosus et siccus et porosus, pre siccitate ad rumpendum facilis, nichil habet unctuositatis et humiditatis, corpori est nocivus.Minus autem est malus iunctus caseus et consertus quam oculatus et porosus; nam sube signum est unctuositatis et humoris. Qui autem porosus est, minus est malus quando est recens quam nimis vetus; quia,ut dicit Elias, caseus vetus ventrem stringit et maxime elixatus vel si ab aqua abstractus assetur, et maxime si ante prandium assumatur; meatum enim stomaci sua grossicie obturat et cibum descendere adinstestinaintestinanon permittit; post prandium autem sumptus cibaria comprimit ut torcular et ad locum exitus compellit descendere.Caseus inter veterem<et> novum medius multum est nutritivus propter eius saporositatem et grossiciem et quia calore naturali velociter induratur; quanto enim calor naturalis ei dampnatur, tanto plus et forcius inherescit. Hucusque Ysaac in Dyetis.",Isaac Iudeus,De dietis universalibus et particularibus Isaac Israeli
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/14",Paragraph,4,,"Secundum Dyascoridem autem et Aristotilem libro tercio, quando erit in lacte multum casei erit plus cibi. Est autem caseus, secundum Diascoridem, veneno contrarius; nam grossicie sua et butirositate opilat meatus venarum et non permittit ad cor ascendere vim veneni. Caseus eciam recens calidus appositus extrahit venenum a morsibus venenatis. Et huius signum est quia appositus super morsus rabidi canis aut serpentis totus candor casei convertitur in livorem. Valet ad antracem et alia apostemata venenosa vel extra suppositus vel comestus. In multis eciam aliis convenit medicinis, ut dicit idem.",Dioscorides Pedanius,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/14",Paragraph,5,,"Caseus, secundum Avicennam in secundo tractatu secundi , quandoque fit ex lacte, quandoque fit sero, et est ille qui nominatur recocta. Recens est frigidus et humidus in tercio et salitus antiqus est calidus et siccus in eo. In aqua vero casei, propterea quod in ipsa sunt nitrositas acquisita ex sanguine primum et pars colerica, est caliditas quedam. Melior est medius inter illum, qui extenditur ut viscosus, et frangibilem. Et ambo ei sunt mali. Et qui est privatus sapore, declivis ad dulcedinem et suavitatem, equalis in sale, qui non remanet in visceribus plurimum et fractus in aceto est melior eis. Et subtiliancia quidem augmentant maliciam eius, quoniam faciunt eum penetrare et impellunt eum.",Avicenna,Canon Avicenne
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/14",Paragraph,6,,"Et caseus caprarum que vescuntur subtiliativis melior est caseo caprarum que vescuntur nil et robeliis. In ipso est abstersio; et recens est subtiliativus, nutritivus, impinguativus, mundificativus; et comeditur post ipsum mel. Et vetus est calidus et abstersivus, mundificativus; et comestus efficit colericum humorem. Et salitus vero medius est inter utrumque.Aqua vero casei impinguat canes valde et nutrit eos. Et in recocta est summa caseorum: est virtus resolutiva. Bibere aquam casei cum medicinis mundificativis melancolie confert panno. Et recens, cocta cum tanto vino quanta ipsa est in cortice granati, donec confirmatur, prohibet spasmum faciei. Et caseus quidem salitus vetus extenuat; recens non salitus prohibet apostemari plagas. Vetus bonus est ulceribus malis et vulneribus, et recens et vulneribus lenibus recentibus; recens enim forcior est in hoc et prohibet apostemacionem eorum, precipue cum foliis dubbet et acetose silvestris. Et bibatur eis aqua propter scabiem.Teritur vetus cum oleo aut cum aqua pedum porcorum salitorum et fit ex eo emplastrum super duriciem iuncturarum et extrahit ex eis sicut gipseum sine impedimento, et est valde magni iuvamenti. Et non salito et salito fit emplastrum obtalmie et extremitati palpebre percusse. Quando coquitur caseus in aqua et datur in potu ablactantibus, et multiplicatur lac earum.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/14",Paragraph,7,,"Salitus est malus stomacho et similiter non salitus. In salito vero est aliquantula expulsio. Et Dyascorides quidem dixit quod recens bonus est stomacho. Et illud est ex eis in quibus ambiguitas. Salitus autem non vetus est inter eas et est velocior in digestione quam ille et velocius descendit. Recocta vero est minus nociva stomacho quam vetus. Generat lapidem in renibus et vesica, et proprie humidis, et proprie qui comeditur cum seminibus penetrare facientibus; non salitus vero lenit naturam. Quidam autem vermes habent in se quo cibantur et eiciunt superfluitatem cibi, sicut pulli vesparum et apum; quidam ab extrinseco, sicut vermes olerum, et aliorum modorum. Principium crementi vermium est ex parte superiori et cibus ex inferiori.",Dioscorides Pedanius,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/14",Paragraph,8,,"Et eius aqua solvendo educit coleram, et adiuvat ipsam abstersio eius propter nitrositatem que est in ipsa, et miscetur cum melle et fit magis iuvativa. Et medicina quidem que ex ea aministratur fit ex eo qui fit ex lacte caprarum et ovium. Et caseus quidem confert ulceribus que sunt <in>intestinis, et proprie assatus, et prohibet solucionem. Et quandoque teritur ille qui est assatus et fit eo clistere cum oleo rosaceo. Et oleo confert surgenti ad sellam cum sanguine. Dicitur quod ipse cum calamento montano epitimatur super venena.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/15",Paragraph,1,,"Coagulum est lac in quorundam animalium stomachis spissatum, cuius virtute lac aliorum animalium coagulatur. In quo per se butirosa concaseata, agregata pars serosa et aqua, a partibus aliis sequestratur. Dicit Aristotiles libro tercio Phisicorum : Quanto lac est spissius, tanto caseacius est et coagulacius. Sed lac animalis carentis dentibus in superiori mandibula coagulatur; lac vero habentis in utraque non, sicut nec eius sepum. Item ibidem dicit idem : Lac coagulatur ex coagulo et cum lacte ficuum, quando lac ficuum agregatur in lana; deinde abluitur illa lana cum modico lacte et cicius illud lac in residuo, et sic totum coagulatur. Item ibidem: Coagulatum non invenitur nisi in ventre ruminancium et adhuc suggentium; in illis qui habent dentes in utraque mandibula non invenitur, nisi in lepore.Quantocumque autem venustatur coagulum, erit melius et valet contra fluxum ventris, maxime leporis parvi, et tantum parvi, ut dicit idem Aristotiles. Item idem Aristotiles libro decimo sexto dicit: Accidit lacti quod coagulatur per coagulum; quoniam coagulum est lac in quo est calor spiritualis et ideo adiuvat et sustentat lac sicut mas supra sustentat materialem sanguinem femine in matrice. Quoniam natura lactis, sanguinis et menstrui eadem est, ut dicit idem ibidem.",Aristoteles,Physica Aristotelis
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/15",Paragraph,2,,"De coagulo eciam dicit Ysaac in capitulo de caseo: Coagulum, inquit, coagulatur virtute sui acuminis et caloris atque siccitatis sibi dominantis, quibus sua humiditas finitur. Et, quamvis coagulum sit in omni caseo, minus tamen sentitur in recenti propter multitudinem sue humiditatis.",Isaac Iudeus,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/15",Paragraph,3,,"Coagulum itaque in stomacho lactantis animalis et ruminantis invenitur cum quo admiscentur, et sic super ignem in summo desiccatur et induratur, cuius modica particula, cum pauco lacte tepido resoluta et cum residuo lacte admixta, totum coagulat, quod est coagulabile, et condensat. Unde patet quod similis virtus latitat in substancia coaguli qualis inest substancie seminis masculi, ut dicit Aristotiles, Avicenna, Ysaac et alii. Hec dicta de liquoribus nunc sufficiant.",Aristoteles,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/15",Paragraph,4,,Coagulum leporis melius est aliis.,Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/15",Paragraph,5,,"In specie coaguli, secundum Avicennam in secundo secundi, omnia sunt calida et sicca et ignea. Resolvit omne congelatum sanguinis et lactis caseati et humoris grossi, et coagulat omne liquidum et omne incisivum et prohibet omne cursum et fluxum sanguinis mulierum, et omne est subtiliativum. Et non est dubium, quoniam cum hoc sit desiccativum.",Avicenna,Canon Avicenne
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/15",Paragraph,6,,"Inquid Galienus : Non aministretur quod ex coagulis acutum est in loco ubi neccessaria est constriccio. Conferunt omnia cum bibuntur epilensie, et proprie camelinum: resolvit sanguinem congelatum in pulmone, resolvit lac caseatum in stomacho, quando bibitur cum vino, et resolvit sanguinem congelatum in stomacho et est malum stomacho. Cum subponitur post purgacionem menstruorum, iuvat ad impregnandum et confert prefocacioni matricis, et proprie coagulum camelinum, et confert ulceri intestinorum, et proprie coagulum pulli equini. Omnia sunt bedazahar et confert iusquiamo nigro. Et magis iuvativum ad illud sunt coagula edi et hinnuli, cervorum et vituli et agni. Et sanant a venenis et morsuris omnibus tres amulset, sitque pocio ipsorum quinque karates cum linimento. Et coagulum edi est bedezar euforbii.",Galenus,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/16",Paragraph,1,,"Lanarum diverse sunt species et colores, de quibus dicetur in speciali tractatu cuiuslibet animalis. Est autem lana adusta, secundum Avicennam in secundo tractatu secundi libri Canonis , conferens ulceribus et carni addite. Lane succide, secundum Dyascoridem, bone sunt, molles et utiles de collo et femorum similiter. Vulneribus et fracturis vel livoribus neccessarie adhibentur. Que infuse in aceto et oleo aut vino plus malactice sunt, dolores capitis tollunt et stomachum ad sanitatem perducunt et diversos morbos expellunt. Combuste autem virtutem habent termanticam et scaroticam et stipticam et malacticam; crescentes carnes vulneribus tollunt, cicatrices inducunt.",Avicenna,Canon Avicenne
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/16",Paragraph,2,,"Conburitur autem sic: lanam mundam et carminatam mitte in cacabo mundo et igne corbure supposito. Sic quoque et tomentum et purpura comburi potest. Multi vero in melle inunctam comburunt; alii vero oleum et carticulam teste imponunt, positis ibi frustulis astulis tede minutis. Et sic igitur subiciunt. Et combustio lane odori tede mixta colligitur. Que colecta fuerit reponitur cum illa tede pinguedine. Lana vero combusta lavatur in conca. Et quidquid residerit collis miscetur.Succide lane virtus est calida, plerotica, vulnerum malactica. Causis anistericis utilis est. Suppositus cum melle et butiro et menstruum imperat, abortum facit, sederas excludit. Sevo anserino addito, dolores aurium et ventris curat, prurigines occulis tollit, aspredinem et scabiem palpebris lenit, capillis fluentibus occurrit.Succus ipse comburitur sic: in testa nova supradictum succum refunde et foco lento impone, quandiu pinguedo ipsa finiatur. Huius combustionis pulvis collis miscetur. Obolo, id est, cum vino accepto, morsibus venenatis ocurrit, ciliacis et dissentericis medetur, fluxum sanguinis stringit, sanguinem coagulatum solvit, toracis vulnera purgat. Post purgacionem vero pessariis adhibitus, mixto butiro, et matrici suppositus generare non sinit. Et si parum bibatur, fecundam facit mulierem.Isopos autem appellatur pinguedo illa, que ex lanis succidis colligitur. Hec mollit et lacessit. Denique miscetur a copis malignantibus et pessariis. Efficitur autem hoc modo: sumuntur autem lane molles ac rudes et lavantur in aqua calida sub sole vehementi et omnes sordes exprimuntur; quibus in cartam missis, cum aqua vehementi commotis donec spumam plurimam habeant; postea spuma colligitur; cui aqua aspersa marina cum constiterit, supernatans pinguedo colligitur in aliud vas fictile et supermittitur aqua marina cum iugi motu, donec spumare cesset; tunc colligitur illa pinguedo et manibus exercetur, ut, si aliqua purgamenta fuerint admixta, separentur. Tunc refusa aqua priore atque alia superfusa, adhibito motu, operatur manibus donec albida ac pinguis appareat, et sic reponitur in vase fictili.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/17",Paragraph,1,,"Sanguis hominis et sanguis porci, secundum Avicennam in secundo tractatu secundi libri Canonis , sunt similes in omni re. Et carnes amborum sunt proxime in omni re, ita ut quidam fuit qui vendebat carnem hominis ac si esset caro porci. Et occultatum fuit illud usquoque inventi sunt in ea digiti hominis. Et dixerunt quidam quod qui vult experiri aliquid de sanguine hominis, experitur illud in sanguine porci; nam, licet sit debilioris virtutis sanguine hominis, tamen est ei similis. Et nos quidem scribemus nunc que dicta sunt de sanguine; sed plurima eorum sunt de quibus non curatur; et sunt quedam de quibus curatur.",Avicenna,Canon Avicenne
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/17",Paragraph,2,,"Oportet ut sanguis qui in medicinis aministratur sit assumptus ex animalibus sanis, in cuius colore non dominetur humor neque putredo. Sanguis equi est adustivus et putrefactivus et totus est debilis digestionis, precipue qui grossus est. Sanguis leporis calidus, superpositus morphee et panno, confert eis. Sanguis vespertilionis, secundum quod dicitur, prohibet ortum pilorum; est non est ei veritas. Sanguis vero ranarum viridium et sanguis alhenlem et magis prohibens. Et sanguis vespertilionis, secundum quod dicitur, conservat mamillam secundum disposicionem suam; sed non verificatur.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/17",Paragraph,3,,"Sanguis leporis maturat apostemata calida cito et similiter sanguis hyrci, et aministratur post congelacionem. Et sanguis menstruus, secundum quod dicitur, linitur super herisipilam et sanguis tauri calidus super apostemata dura et sanguis leporis calidus super apostemata levia. Dicitur quod sanguis mentruus distillatur super podagram calidus et confert ei. Sanguis columbe et gauriscem et turturis distillatur calidus super excoriacionem constrictam et dolorosam et prohibet generari apostema quod provenit ex casu, cum miscetur cum oleo rosaceo tepido. Dixit Galienus : Illud est propter teporem qualitatis sue, non propter rem aliam. Et si dimitatur et aministretur loco eius oleum rosaceum calidum, efficit operacionem eius. Et similiter quod dicitur in sanguine gallinarum.Sanguis vero asini prohibet fluxum sanguinis narium velamine. Et sanguis testudinis silvestris sanat epilensiam cum vino. Et similiter sanguis agni. Et dicitur quod sanguis cameli confert epilensie; illud vero non est verum. Dixit Galienus quoniam ipse non est incisione forti; ego autem dico forsitam, si illud verificatur cum experimento, non comparatur ad virtutem apparentem uno<sed> ad proprietatem que est in ipso.Sanguis guatis et lacerti confortat visum. Sanguis alharbe prohibet oriri pillos in palpebris. Et similiter sanguis ranarum viridium, secundum quod dicitur; sed experimentum non verificavit illud. Sanguis columbe et alguarescem et turturum, et proprie sanguis venarum ale, distilatur super tarfati. Et similiter sanguis altera albeit. Et similiter si distillentur radices pennarum sanguine harum avium super eam. Et dixit Galienus : Sine illo est excusacio.",Galenus,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/17",Paragraph,4,,"Sanguis bubonis valde confert asmati et similiter ius eius et caro ipsius. Et dixerunt quidam quod sanguis vespertilionis conservat mamillam ita ut remaneat stans; et non est radix ei. Ex sanguine autem edi recente, antequam congeletur, si accipiatur una dracma et commisceatur cum aceto et bibitur in tribus diebus calefactum, quidam testificati sunt quod confert eciam ad hoc. Sanguis menstruus suppositus prohibet impregnacionem, secundum quidam estimaverunt. Sanguis hyrci et capre et cameli exsiccatus et frixus retinet fluxum. Et sanguis capre, quando bibitur cum melle, confert dissinterie. Et sanguis hyrci exsiccatus frangit lapidem renum. Sanguis hyrci et cameli et leporis frixus confert nocumento sagitte armene, quando bibitur cum vino. Et similiter sanguis canis, et eciam sanguis rabiosi, secundum quod dicitur vulgariter, confert morsui canis rabiosi, et proprie Dyascorides.Sanguis porcinus, secundum Dyascoridem, dolorem et vulnera aurium curat. Hic omnibus vulneribus medetur. Sanguis anserinus et cigninus et anatinus antidotis miscetur. Sanguis recens edi, turturis, palumbi et perdicis, percussuras fervorem facere non permittit, motolapas et fluxum sanguinis vulnerum capitis saluberrime curat. Sanguis calidus hyrci, capre, cervi et leporis peruncutus araneas et non bona vulnera compescit. Sanguis canis bibitus morsum canis rabidi curat, venena bibentibus salutare. Sanguis gulei amnice bibitus dicitur epilenticis prodesse; maritime vero cum vino bibitus et coagulo leporino et cum cimino, morsibus venenatis salutare presidium est, et hiis qui ranas brevissimas biberint.",Dioscorides Pedanius,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/17",Paragraph,5,,"Sanguis taurinus dyaforeticus est et malacticus, duricias solvit cum polenta cathaplasmatis adhibitus. Sanguis admissariorum, id est, equorum, medicaminibus causticis miscetur. Sanguis boie perunctus capillos amputat et maxime ciliorum. Id melius facere potest sanguis ranarum viridium. Sanguis fluens mulierum mestruum generare non sinit aliarum mulierum corporibus unctum, et maxime ubi fusus fuerit, si transierit mulier, non generat. Dolores podagricos inunctus compescit et ignem acutum ad sanitatem perducit.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/18",Paragraph,1,,"Stercorum sive fimorum multa sunt genera, secundum Avicennam in secundo tractatu secundi libri Canonis . Omne autem stercus, secundum ipsum, est calefactivum, resolutivum et exsiccativum. Stercus autem adab confert lentiginibus magnis et panno propter suam abstersionem. Et stercus cameli mundificat et destruit verrucas, eciam que magne fiunt. Stercus adab confert furfuribus propter suam abstersionem et stercus cameli abscidit fluxum sanguinis e naribus, et quando bibitur cum medicinis, epilensie confert. Stercus adab abstergit albuginem oculi. Stercus cameli resolvit botho<r>et ulcera. Et similiter stercus pecudis super mellinum.",Avicenna,Canon Avicenne
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/18",Paragraph,2,,"Stercus caprarum resolvit scrophulas fortiter. Et similiter stercus cameli. Et stercus pecudis valet herisipile. Stercus cameli sedat dolores iuncturarum et apostemata earum. Stercus caprarum siccum cum lana prohibet fluxum matricis. Rectificatur stercus caprarum decoquendo dragma ex eo in quinque astanet vini nigri et recens ex eo. Eciam fit ex eo emplastrum morsui vipere facientis sitim. Et stercus pecudis adustum, precipue confectum cum aceto, linitur super morsum canis rabiosi.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/18",Paragraph,3,,"Item secundum eundem in eodem in alio capitulo : Stercora diversificantur secundum diversitatem specierum animalium; immo quandoque diversificantur secundum diversitatem individuorum speciei unius, et proprie hominum. Stercus anatis non aministratur superfluitate caliditatis sue. Et stercus accipitris et cristarelle et dasich et reliquarum rapacium raro administratur, quia superflua sunt valde. Nullum ex stercoribus est infrigidativum neque humectativum. Stercus columbarum calidissimum est <...>stercoris que aministrantur et earum que in domibus nutriuntur minoratur a stercore earum que pascunt.",Avicenna,Canon Avicenne
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/18",Paragraph,4,,"Stercus caprarum et proprie montanarum, aministratur in omni fluxu sanguinis. Stercus asini adustum et non adustum in omni cursu sanguinis. Stercus columbarum est ex rubefacientibus et cum farina ordei est resolutivum. Stercus caprarum adustum fit subtilius et non fit calidius. Stercus ovium cum aceto est conveniens verrucis formicalibus que sunt ut clavi et ut mora. Et stercus locustarum confert panno et morphee. Et similiter stercus turdorum comedencium rizi, et similiter stercus lacerte et stellionis, et facit odorem bonum. Stercus caprarum, et proprie montanarum, adustum conveniens est allopicie. Et similiter stercus talpe est magni iuvamenti.Stercus eciam columbarum est ex medicinis bonum facientibus colorem. Stercus lacerti abstergere pannum expertum est. Stercus vaccinum cum aceto super exituras calidas positum sedat eas. Stercus caprarum et stercus ovium cum aceto super adustionem ignis cum cera et oleo rosaceo conveniens est. Stercus columbarum cum melle et semine lini utile est estate ignis perfici et adustioni ignis. Stercus caprarum valet excoriacioni. Stercus columbarum et stercus avistarde impetigini. Et similiter turdorum comendencium rizi. Stercus canis ab ossibus nutriti cum melle confert in ulceribus antiquis. Ex stercore vaccarum fit emplastrum super sciaticam. Stercus caprarum proprie montanarum cum adipe porci podagre superpositum conveniens est super sciaticam. Stercus porci siccum cum aceto bibitur ad infirmitatem lacertorum, et cum ceroto ponitur super corrossionem in nervis et super duricies omnes.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/18",Paragraph,5,,"Stercus columbarum super dolorem iuncturarum conveniens est. Stercus caprarum est ex eis que sunt experta duriciis iuncturarum et apostematibus earum, et proprie cum aceto commixtum, et est expertum: Galienus. Et similiter cum farina ordei. Et ei cuius caro est durior et spissior magis conveniens. Stercus asini odoratur ad fluxum sanguinis narium fortem aut exprimitur humiditas eius in narem. Et retinetur quod stercus columbarum confert saaterac. Inquit Galienus : Cum aministratur stercus columbarum nutritarum in domo cum semine erice, in soda, que nominatur gallea, est utile. Stercus vaccinum apostematibus que sunt post aures convenit.",Galenus,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/18",Paragraph,6,,"Stercus stellionis et lacerti et cocodrilli valet albugini occuli. Stercus yrundinum mirabile est in hoc, et iam expertus sum ipsum. Stercus porcinum cum aqua et vino confert sputo sanguinis et dolori lateris. Stercus canis, ossa comedentis, cum digito in palato ponitur ad sinanciam, et similiter stercus infancium, ita ut quandoque excuset a flebotomia; sed oportet ut infans cibetur pane cum lupinis, ut minoretur fetor. Stercus vaccinum est ex eis que dantur pulmoni in ptisi et similibus.Stercus caprarum, et proprie montanarum, ad ictericiam bibitus cum quibusdam speciebus, que sunt ut ciminum et similia, et est expertum, et confert ydropisi more emplastri superpositum et bibitum; sed emplastrum ex eo et epithima fiant in sole. Ex stercore tauri fit subfumigacio eminencie matricum. Stercus caprarum, et proprie montanarum, bibitur cum aliquibus speciebus, que sunt ut piper, cinamomum, et provocat menstrua et facit aborsum et resolvit duriciem splenis; et quod siccum est teritur et superponitur fluxui sanguinis ex matrice, et proprie cum thure; et est expertum.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/18",Paragraph,7,,"Stercus gallinarum valet colice. Et stercus adhib eciam convenit colice que non est ex apostemate, bibitum in aqua aut decoctum aut in decoccione specierum, que sunt ut piper et ciminum et relique que assumuntur ex spinis, aut emplastrata,<...> elevata a terra, album, in quo sunt ossa, ita ut suspendatur in pelle adhib salita aut in licinio de lana ovis evadentis adhib, aut cute cameli aut sicut fecit Galienus cum posuit ipsum in vase argenteo. Et oportet quidem ut caput yliu suspendatur. Et confert colice. Et cum bibitur et aministratur in horis quietis eius, prohibet ipsam, secundum quod testificatus est Galienus. Omnino aut gradati<m>ordinat, cum lenitate prohibendo.Stercus aramachamati facit aborsum subfumigando. Stercus muris cum thure bibitum frangit lapidem et supponitur et solvit ventres infancium. Et stercus columbarum confert dolori colice cum aministratur in clisteri. Et stercus canis comedentis ossa confert solucioni et ulceribus intestinorum clisterizatum aut bibitum in lacte decocto cum ferro aut lapidibus superpositum. Stercus elephantis, secundum quod dicitur, prohibet impregnacionem. Stercus caprarum, et proprie montanarum, decoctum cum aceto et bibitum, puncture vermium venonosorum confert; immo confert, teste Galieno, morsui vipere.",Galenus,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/18",Paragraph,8,,"Et stercus asini pascentis siccum, cum vino, puncture scorpionis est valde bonum. Stercus gallinarum tyriacam esse fungis strangulantibus expertum est, et facit spuere humorem viscosum grossum. Et in stercore caprarum est virtus attractiva; attrahit enim venenum vespe. Stercus tauri proprie effugat vermes venenosos et cimices, quando cum eo fit subfumigacio. Et notandum quod Avicenna, in secundo tractatu secundi libri, tria facit capitula de stercore.",Avicenna,Canon Avicenne
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/18",Paragraph,9,,"Stercus sive fimus berbecis, secundum Dyascoridem, cum aceto, ut cathaplasma adhibitus, maculas nigras emendat, nascentes clavos corporis tollit, igne<m>sacrum impositum curat et cum oleo mixtus combustionibus medetur. Apri fimus, siccus et tunsus et bibitus cum vino vel aqua, reicientibus sanguinem singulare presidium est: lateris dolores, solitos et veteres, cum aceto curat; contusiones et fracta ossa confirmat; luxacionibus prodest, maxime si cum oleo rosaceo et cera miscetur. Asininus et caballinus, crudus et combustus, sanguinem abstinet profluentem vulneribus, adito aceto. Fimus asini ex sarmento habetur nutriti: aridus vel siccus, cum vino potui datus, percussuris scorpionum subvenit.",Dioscorides Pedanius,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/18",Paragraph,10,,"Fimus palumbinus, calidus et causticus, tritus cum aceto et impositus, scrophas curat, carbunculos rumpit; melle mixto et semine lini et oleo, ut cathaplasmatis adhibitus, combustionibus medicatur. Omnia utiliter curat et maxime colicos, si bibatur. Bibentibus miscetas et fungos venenatos presidium est. Id melius facit si bibatur cum vino et aceto. Fimus palargie avis, quam latini ciconiam dicunt, cum aqua potui datus, epilenticos curat. Fimus vulturis fumigium eius soculias exponit; cum aceto tritus epilogias emundat; cum rore marino tunsus et bibitus cum vino calculos excludit; tritus et impositus ventrem exponit.Fimus caninus in canicularibus diebus collectus et siccus bibitus, ventrem abstinet cum vino; albus vero fimus eiusdem decurvato morbo medetur. Fimus humanus si vulneribus imponatur, tumorem non admittit, paracollesim facit; siccus vero cum melle sinanticos curat. Fimus cocodrilli terreni, collectus et siccus, ut affronitrum facit adhibitus; gratum vultum et niveum facit, faxime si albus et lenis fuerit, sicut amilum, et missus in aqua cicius se solverit. Multi vero adulterant eum sic: terunt ordia et componunt sicut fimum suum. Alii vero cimoleam et amilium miscent in semine et colorizant illum, dehinc super tabulas ut vermiculos faciunt et sic vendunt.Fimus bubali pascentis, recens impositus, tumores vulnerum tollit et sciatice passioni convenit; quem fimmum impone in foliis et calefactum carbonibus impone vulneribus suprascriptis. Simili disciplina cum aceto sciaticis prodest. In cathaplasmatibus impositus duricias et scrophas purgat, pustulas solvit. Maximum beneficium prestat bovis masculi fimus fumigatus stericis mulierum propende<n>tibus. Fimus ipse zinzalas fugat et excludit. Fimus caprarum silvestrim cum vino bibitus ciatus unus tribus diebus itericos sanat; cum folio et spica na<r>di bibitus menstruum imperat; siccus tritus cum thure masculo et in linte<o>lo ligatus et suppositus, menstruum disponit; reliquos fluxus sanguinis cum aceto impositus abstinet; combustus et tritus cum aceto aut cum oximelle allopicias emmendat; axungie mixtus podagricis medetur; cum vino aut aceto coctus morsibus venenatis occurrit; ulceribus, quas Greci herpetas vocant, et parotidis subvenit; sciaticis singulare presidium est, si sicco fimo adutatur velut cautere, quos sic curabis: fac ex eodem fimo cautere et, si dextra pars doluerit, in dextra parte pone cautere; si sinistra, in sinistra pone; et tandiu in scapula dimitte cautere quandiu in coxis senciat effectum, dum utitur scapula. Hec combustio vocatur atanica.Fimus caprinus acris et dyaforeticus est in virtute; sclerosim igitur habentibus ut duriciam lapidis et tumoris expedit, et non tam ad duriciam sp<l>enis facit quam ad alia membra. Ego enim usus sum hoc fimo cum ordei farina et postea vice cathaplasmatis in diuturno tumore cuiusdam genuum et miratus sum quomodo sub tanta celeritate sanatus est. Ita enim acris est ut mulieribus et pueris et viris molles et albas carnes habentibus aut eunuchis non adhibeatur.Ustus vero fimus caprinus leptomeris est et ex maxima parte extenuatorius, amissa acredine. Et ideo ad allopicias facit et ad omnia medicamina que proiciunt, que qualia lepra sunt, impetigines, scabies et hiis similia, que proiciendo purgant. Fimus gallinarum, cum aceto et vino potui datus, colericis prestat effectum sive ex comestis fungis vexatis. Fimus camelinus albus tritus cum melle et impositus tumores reprimit et vulnera permundat. Fimus boum desiccativam habet virtutem et experte excoriat; iuvat enim ad apum et grafanum et vesparum ictus illinitus; ydropicus ex eo illinitus, si ad solem multum iacens, desiccatur.",Greci,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/19",Paragraph,1,,"Urinavera magis est urina cameli arabici, secundum Avicennam in secundo tractatu secundi libri Canonis . Et urina hominis est debilior aliis urinis. Cum ea debiliores sunt urine porcorum domesticorum castratorum. Et ex eis forciores sunt antique. Et urina castrati omnis generis est debilior. Et ex urinis magis abstersiva est urina hominis: calida et sicca est. Urina omnis abstergit.",Avicenna,Canon Avicenne
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/19",Paragraph,2,,"Et urina quidem hominis ponitur cum cinere vitis super locum fluxus sanguinis et sistitur. Urina vero cameli confert furfuribus, ablucione facta ex ea. Et similiter urina tauri abstergit morpheam. Urina asini confert ulceribus ambulativis et humidis. Urina hominis eciam, et proprie antiqua, confert excoriacioni et pruritui et albaras, precipue cum nitro et aqua acetose. Et fex urine ponitur super herisipilam et confert. Et confert linita scabiei et sahapha et ulceribus verminosi<s>et ulceribus pedum. Sunt que mingitur et dimittitur donec sanentur. Confert doloribus nervosis, et precipue urina caprarum domesticarum et montanarum, et proprie spasmo et extensioni. Et similiter fit caputpurgium extensioni.In urina tauri cum dissolvitur mirra et distillatur in aurem subtiliter, sedat dolorem eius. Et similiter urina caprina sola et cum mirra. Et urina hominis antiqua prohibet fluxum putredinis ab aure. Et urina cameli vehementer confert fetori narium et aperit opilaciones colatorii cum virtute vehementi. Coaguletur in vase eneo, et tunc confert albugini et scabiei, et proprie urina puerorum; et similiter cocta cum porris. Urina infancium lactancium confert dilatacioni hanelitus. Quidam homo spleneticus sompniavit quod precipiebatur ei in sompno ut urinam suam biberet omni die ter et sanaretur; qui expertus est illud et invenit mirabile.Et urina quidem hominis et urina cameli conferunt ydropisi. Et ea linitur spleni precipue cum lacte, scilicet, lacte cameli. Et urina caprarum valet yposarche, earum precipue que sunt montane, et precipue cum spica boni odoris. Et similiter antiqua urina pecorum in huiusmodi cum vino forti. Urina porci frangit lapidem in renibus et vesica, et provocando educit ex ambobus. Et urina asini confert dolori renum. Et urina hominis decocta cum porris confert doloribus matricum, quando sedent in ea mulieres unaquaque quinque dierum semel. Urina hominis confert morsui vipere bibita et effunditur super eum et proprie vipere petrose; et cum nitro super morsum canis rabiosi; et omni morsui et puncture valet. Et que ex antiqua est confert venenis omnibus et lepori marino.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/19",Paragraph,3,,"Urina<m>seu locium suum, secundum Diascoridem, quisquis biberit, percussum vipere sanat, venenis bibitis prodest, ydropicos in inicio curat, puncciones hechini maritimi et scorpionis et draconis similiter curat. Locium caninum, nitro addito et medicamine facto, lepras et prurigines tollit. Locium humanum vetus furfures capitis et acoras et scabies et pasciencia vulnera medicando curat, putredines ventris et pustulas aurium, vermes aurium excludit et curat cum corio maligranati, si fuerit decocta. Locium pueri investis ortonoicos curat. Cum melle in vase eneo coctum et perunctum, vulnera gingivarum compescit, caliginem occulorum tollit. In eramine missum et coctum, coagulare facit. Quod in vase ex locio residerit ignem actum compescit.",Dioscorides Pedanius,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/19",Paragraph,4,,"Locium taurinum mirra addita, dolorem aurium mittigat. Locium caprinum hec omnia facit; bibitum vero cauculos frangit et excludit. Locium leporinum bibitum cum spica nardi et aqua ciatis duobus ydropicos curat, infantibus urinam provocat, ventrem mollit, dolorem aurium compescit. Locium lincis, quod multi ligunum vocant, mox ubi urinaverit lapis fit, quem multi electoriam vocant: dolores stomachi compescit, ventris abstinet reumatismum. Locium vero asininum bibitum nefreticos curat. Locium caprinum in vase coctum et cum lanis pessariis adhibitum dolores stericos curat, vulnera occulorum tollit, pruriginem palpebrarum compescit.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/20",Paragraph,1,,"Spermadicebant antiqui, secundum Aristotilem, illud esse quod exit ex toto corpore. Per hoc eciam illud probantes, quod maxima est in eodem delectacio, et quod ex perfecto generatur perfectum. Similiter e contrario, et quia geniti generantibus assimillantur, non in creacione naturali tantum, sed eciam in accidentalibus. Multique geniti maculas habent similes generantibus et in eisdem locis. Nos autem dicimus esse sperma quod habet naturam essendi et conveniens toti et non exiens a toto. Dicebant illi quod sperma est dissolucio corporis. Et nos autem dicimus ipsum esse superfluum quo indigetur et melius est quod si ultimum. Quod enim secundum viam superflui fit, et non secundum viam dissolucionis, signum est quando animalia magni corporis sunt pauce generacionis; quia neccesse est ut sit in eis multum dissolutum et paucum superfluum racione supradicta. Omne quoque quod dissolvitur a corpore corrumpitur et naturam suam mutat. Preterea dissolutum non habet in corpore naturalem locum, sed vagatur casualiter. Item dissolucio semper debilitat; exitus autem spermatis alleviat et non exit a vivo sperma tantum, sed sperma cum superfluitate, que in illa est et infirma. Propter hoc homines multi non generant.",Aristoteles,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/20",Paragraph,2,,"Non est autem sperma in iuvenibus propter crementum; sperma namque transit in crementum corporis; nec est eciam in senibus propter indigestionem, quia natura non potest bene digerere; sed nec<in> infirmis proter debilitatem. Quidam autem sunt multi spermatis, quidam pauci, quidam vero null<i>us, non propter infirmitatem, sed propter contrarium; quando enim sunt et multe carnis multeque pinguedinis non spermatizant nisi modicum, nec coitum desiderant nisi raro. Similiter eciam accidit mulieribus. Superfluum namque quod est in corporibus pinguibus digeritur et transit in pinguedinem. Huiusmodi occasio accidit eciam in viribus fertilibus propter multitudinem cibi, quia fructus eius diminuuntur et corrumpuntur.Itaque capri, quia quando multum impinguantur non coeunt nisi raro, pastores sapientes macrificant eos ante coitum. Similiter et cultores vitibus sterilibus faciunt. Igitur manifestum est quod sperma est superfluus cibus quo indigetur cibi ultimi cibi sanguinei, qui per membra spargitur et magnum eis vigorem dat. Ideoque sperma corpus debilitat.Cumque digeritur et decoquitur, exit mutatum et alteratum, scilicet, album, non in colore sanguinis, nisi exierit indigestum. Quod autem vir multum coire satagit, exit sperma sanguineum.Recte vero filii patribus et parentibus similes sunt, quoniam id quod a membris exit simile est ei quod remansit. Itaque sperma, quamvis in eo nulla appareat membrorum distinccio, potencia tamen simile est cuilibet membro. Sperma multiplicatur in corpore, cuius complexio calida est et humida.Omne animal multi sepi pauci seminis est. Homo inter alia animalia, comparacione sui corporis, est multi seminis. Humor quidem naturalis et accidentalis conveniens est generacioni spermatis. Calor itaque solis et calor animalis sunt in spermate.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/21",Paragraph,1,,"Menstruumin feminis simile est spermati in maribus nec est aliud quam sperma indigestum. Sed non est conveniens generacioni, quia, si fuerit sperma, non erit menstruum et e contrario. Huius signum est quod natura feminarum debilis est et minoris caloris, earumque corpora molliora sunt et leviora pauciorisque pili corporibus marium. Minora quoque sunt eis in omni genere animalium generancium animal. Nec est exitus menstrui nisi in istis generibus tantum.Sed generacio spermatis et menstrui non fit secundum eandem viam. Nec est fetus ex commixtione duorum spermatum, quia multociens impregnatur mulier sine delectacione tempore coitus et quandoque spermatizant vir et mulier nec tamen de eis aliquid generatur, nisi in matrice fuerit humiditas temperata ex residuo menstrui. Propter hoc omnino non parit femina que non menstruat.Animalia ovancia non menstruant propter corporum siccitatem; animalia vero, que generant animal, eiciunt humiditatem preter quam in illis que occasionantur in generacione sicut et genus mularum.Fluxus autem sanguinis non manifestatur in feminis aliorum animalium sicut in mulieribus; in interiore namque mulier maioris est sanguinis quam femine ceterorum, et ob hoc accidit ei menstruum. Ob hoc eciam minus infirmatur quam vir. Lactantes omnino non menstruant vel modicum. Que vero menstruo carent, ut plurimum steriles sunt.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/22",Paragraph,1,,"Lacrimam, ut ait Hysidorus, quidam a laceracione mentis dictam putant quia, scilicet, ex mentis dolore solet procedere ipsamque quodammodo doloris affectu laceratam offendere; sed hoc dumtaxat in homine racionali predito mente. Verumptamen eciam ceterorum animalium nonnulla ex affectu consimili reperiuntur flevisse.Est autem stilla vel gutta liquida, lucida et salsa, ex occulis perfluens. Aliquando quidem ex ira et indignacione, aliquando ex cordis vel corporis angustia et dolore, aliquando ex pietate vel compassione, aliquando vero ex desiderio vel gaudio vel amore procedens. Item Hysidorus in libro Ethimologiarum : Solum equum fertur propter hominem lacrimari et doloris affectum sentire. Interfectis itaque vel morientibus dominis suis, multas lacrimas fundunt.",Isidorus Hispalensis,Etymologiarum sive Originum Isidori libri XX
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/23",Paragraph,1,,"Saliva, secundum Gregorium, in os vel in capite labitur; ab ore vero ducitur ad ventrem dum glutitur.",Gregorius Magnus,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/23",Paragraph,2,,"Item Avicenna in quarto Canonis : Saliva diversificatur secundum species complexionum singularum. Virtus eius omnino maturativa est et resolutiva. Abstergit pannum et lentigines ac sanguinem mortuum. Venenis quoque resistit et sputum hominis ieiuni scorpiones interficit. Item fricatur impetigo cum saliva hominis ieiuni et canfora. Eadem quoque, cum distillatur in aurem a vermibus lesam, eos interficit et statim educit.",Avicenna,Canon Avicenne
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/24",Paragraph,1,,"Sudorexit a superfluitate humida parvarum venarum, nec fit nisi quando calefit corpus et aperiuntur orificia venarum. Iamvero quibusdam hominibus accidit sudor sanguineus propter maliciam complexionis, quia corpus eorum valde rarum fuit et paratum ad fluxum, sanguisque valde humidus et aquosus propter debilitatem caloris et venis parvis. Sanguis enim quando digeritur inspissatur; calor non potest digerere propter multitudinem cibi. Item Avicenna in secundo secundi Canonis : Sudor est aqueitas sanguinis, cui prius colericum admixtum est. Et est magis digestum quam urina; est enim superfluitas unctuositatis et humiditatis post digestionem ultimam. Urina vero est superfluitas secunde digestionis.Diversificatur autem sudor secundum animalia. In ipso est resolucio non pauca. Sudor athletarum confert apostematibus inguinis et ea resolvit. Sudor siccus lunctancium oleo de alchanna resolvit apostemata mamille; cum oleo vero rosato ponitur ad congelacionem lactis in mamilla. Preterea sordicies lunctancium, que congregatur in corporibus eorum quando inunguntur oleo et permiscetur pulveri, que congregatur super pacientes ex vaporibus et sudoribus eorum, resolutiva est et maturativa cum equalitate, spinas et furculos extrahit et utilis est sciatice et confert eciam duriciei matricis. Idem in secundo secundi Canonis : Sudor bestiarum venenosus est et eius fit facies viridis et apostematur et ocurrit ex corpore sudor fetidus et ex ascellis. Cura eius est vomitus cum aqua tepida et tyriaca de terra sigillata.",Avicenna,Canon Avicenne
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/25",Paragraph,1,,"Sompnus, secundum Aristotilem, est in animalibus habentibus cerebrum, quoniam infrigidat cibum venientem ad ipsum ex cursu sanguinis. Calor autem cum sanguine fugit ad inferius, qui, cum in inferiori loco agregatur, fit sompnus. Itaque quadrupedum eciam animalium capita gravantur ante sompni tempus.Sompnus videtur esse medium inter vivere et non vivere. Itaque, si pungatur corpus dormientis, non exibit inde tantum sanguinis quantum si vigilaret, quia tunc est in manifesto modicus interius aut multus. Piscis eciam in sompno quiescit nec movetur ex eo nisi cauda, et hec modicum. Idem in libro De vegetabilibus : Vigilare est effectus sensus, dormire vero debilitas eiusdem. Et quando vigilat animal, vapor ascendit ad caput et dormit; cum autem idem vapor consumitur, vigilat. In quibusdam autem animalibus est hic vapor multus, qui tamen parum dormiunt. Et dormicio est compressio motus. Compressio est quies rei mote. Idem in libro De sompno et vigilia : Vigilia et sompnus animalium propria sunt; si autem vigilare in nullo alio est quam in eo quo est sentire, manifestum est quod in quo senciunt, in hoc et vigilant. Sompnus itaque dicimus esse passionem quandam sensibilis particule, velud vinculum sensus, et immobilitatem quandam solucionem aut remissionem, quia vigiliam <....>.",Aristoteles,De vegetabilibus et plantis Nicolai Damasceni
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/25",Paragraph,2,,"Item sompnus est primi organi senciendi interempcio, ut agere non possit. Ideo autem plantis non est, quia sine sensu nec sompnus nec vigilia est. Quibus vero inest sensus, et tristari et gaudere; quibus autem hoc, et concupiscencia. Plantis vero nichil horum inest. Tactus autem passio, sompnus et vigilia ideo et omnibus inest animalibus, nam et tactus solus omnibus. Cumque organum tactus impotens fuerit, neccesse est et organa omnium sensuum habere deffectum.Requies autem vel sompnus quasi propter salutem animalium existit. Quietem enim omni quod natum est moveri, cum possit semper et continue moveri cum voluptate, inneccessarium est inesse atque inutile; nam et corpus suum facit nutritiva particula magis in dormiendo quam in vigilando, tanquam nichil egens ad hoc sensibus. Moveri eciam, quanquam et aliquod facere sine robore possibile non est, vigorem autem facit spiritus perseverantis in respirantibus.In terrestribus omnia que continentur dormire manifestum est. Aquatilium, quo exiguum, quidam eciam, qui de ceteris dubitant, dormire non estimant, sed occulorum argumento, quia non habent genas, verum ipsa quiete placida cernuntur ceu soporata nec alia quam caudam movencia et ad tumultum aliquem expavencia. De thynnis confidencius affirmatur, iuxta ripas enim aut petras dormirent; plani autem piscium in vado, ita ut sepe manu tollentur; nam delphini baleneque stertentes eciam audiuntur. Insecta quoque dormire silencio apparet, quia ne luminibus quidem admotis exercentur. Homo genitus premitur sompno per aliquot menses, deinde longior in dies vigilia.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/25",Paragraph,3,,"Non est autem sompnus impotencia sensibilis particule, set ex vaporacione circa nutrimentum fit passio. Hoc secundum Aristotilem. Neccesse enim quod evaporatum est usquoque impelli, deinde converti et transmutari. Calor animalis ad superiora natus est ferri, et cum in superioribus locis fuerit, subito revertitur deorsumque refertur. Cumque descendendo calorem propellit, gravat et dormire facit. Harum signum est quod omnia sompnifera gravedinem capiti faciunt.",Aristoteles,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/25",Paragraph,4,,"Et post cibaria maxime sompnus fit, quia multa a cibis evaporacio est. Ex laboribus eciam accidit sompnus et a quibusdam egritudinibus, quecumque scilicet a superfluitate calida et humida sunt, ut febris et litargia. Amplius autem et prima etas sompnum facit; pueri namque vehementer dormiunt, eo quod nutrimentum omne feratur sursum; unde et in hiis fit augmentum. Ob hanc enim causam et epilensie fiunt; similis enim est sompnus epilensie et accidit pluribus huius passionis principium dormientibus, quia multus feratur spiritus sursum; descendendo rursus venas tumefacit, quibus coartat porum ubi respiracio fit. Ideoque pueris vina non conferunt neque nutricibus sed aquaticum et modicum oportet bibere, ventosum enim vinum et hoc magis medo.Omnino autem sompni amatores sunt qui occultas venas habent et vani magna capita habentes; nam vene eorum anguste, ut non facile defluat que descendit humiditas. Manifestas hinc venas habentes non sunt sompnolenti, propter facilem fluxum pororum. Neque melancolici, quoniam frigidatus est intus locus, quare non fit multitudo eius evaporacionis. Nigra enim colera, cum naturaliter frigida sit, nutritivum eciam locum frigidum facit. Patet igitur quod sompnus est conventus, id est, congregacio quedam, caloris intrinsecus naturalis reciprocacio. Ideoque multus est motus dormientis. Post cibum autem fortissimus est, cum vinum et alia huiusmodi calida sompnifera sint, causa vero dormiendi caliditas sit.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/25",Paragraph,5,,"Item ex Glossa super eundem librum: Ecce hic tangit Aristotiles quadruplicem causam sompni: unam que est causa per se, scilicet, evaporacio cibi; tres vero que accidentes, scilicet, labor, egritudo quedam et prima etas. Deinde ostendit quomodo infrigidacio et aggravacio sensuum sit causa sompni. Venter quidem, cum sit vacuus, calidior est, secundum Aristotilem ; replecio vero infrigidat propter motum. Sicut et qui in capite pori et loca sunt infrigidantur sublata evaporacione, multo scilicet incidente nutrimento, in quod sublevat calor, sicut ignis suppositus li<g>nis refrigeratur et languescit quousque digeratur, fit ei sompnus, ut dictum est, dum corpulentum sursum fertur a calore per venas ad caput et iterum repellitur ac deorsum fluit. Est autem locus circa cerebrum omnium qui sunt in corpore frigidissimus; unde in elevacione calidi ad cerebrum superfluum quod evaporatur in flegma redigitur. Nutritiva vero deorsum congesta fertur et refrigeratur quod calidum est. Expergiscuntur autem cum digestio facta fuerit et discreti quoque fuerint corpulencior sanguis atque purissimus. Est autem tenuissimus quidem et purissimus sanguis in capite, densissimus aut hoc turbidissimus qui in superioribus partibus.Item Glossa : Sicut igitur ex infrigidacione et immobilitate sensuum creatur sompnus, sic ex dissolucione infrigidacionis post complecionem nutrimenti et post separacionem sanguinis puri ab impuro fit vigilia. Et partes quidem superiores nutriuntur ex puriori sanguine, inferiores autem ex grossiori et minus puro; unde, quia maxime post nutrimenti ablacionem sanguis fit indiscretus, sompnus fit, et tunc coadunatur sanguis hoc idem purissimum, illud autem turbidissimum deorsum. Quod cum acciderit, expergiscuntur, nutrimenti absoluta gravitate.",Missing author,Glossa
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/25",Paragraph,6,,"Item Auctor : Itaque preter quatuor supradictas sompni causas, adduntur et alie, scilicet, caloris subtraccio et eciam studii circa aliquod attentacio; de quibus dicetur plenius infra in tractatu de anima. Avicenna quoque dixit: Et cura vel pavor quandoque sompnum inducunt. Quidam eciam addunt langorem. Sed hec causa reducitur ad egritudinem et laborem.",Avicenna,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/25",Paragraph,7,,"Cum autem prima sompni causa, secundum Aristotilem, sit evaporacio alimenti, in omnibus comunis sit sompnus, manifestum est eandem causam participari a cunctis animantibus. Nam et quedam alie sompni cause, sicut labor et prima etas et infirmitas, nec causant sompnum nisi per actum nutrimenti. Dicit enim Philosophus quod labor collocativus est nutrimenti ex multiplicacione caloris. Quod videlicet nutrimentum aliquantum elevatur ad cerebrum. Et inducit sompnum prima eciam etas, eo quod ipsa nutrimentum elevatur ad superiora et caput gravat. Similiter substancie et langor ex lassitudine, et hoc quod calor substractus a membris exterioribus multiplicatur circa locum digestionis dissolvitque nutrimentum illic inventum et elevat ad caput ac sic inducit sompnum. Sic eciam est de aliis causis. Unde patet quod omnes agunt accione nutrimenti et hoc, ut dictum <est>, in cunctis animalibus.",Aristoteles,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/25",Paragraph,8,,"Sed forte obicit aliquis quia sompni principium est a corde et epate ac cerebro vel membris similibus, a quibus procedit evaporacio nutrimenti, nulla quoque evaporacio causa est sompni nisi illa que primo calida est a calore digesto et postea frigiditate cerebri infrigidata; sed in quibusdam animalibus non est caput neque cerebrum, sicut in illis que tantum habent tactus sensum; unde non est in eis evaporacio sursum in capite infrigidata; et ita non omnibus dormientibus universalis est predicta causa.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/25",Paragraph,9,,"Respondere possumus quod in omni animali est cerebrum vel membrum cerebri simile, sicut expresse habetur in libro De animalibus. Nec oportet quod illud habeat omnes operaciones cerebri; alioquin animalia huiusmodi haberent sensum comunem et memoriam et phantasiam; quod falsum est. Ut enim legitur in principio Methaphisice, natura sensum habencia sunt animalia, et ex sensu quibusdam eorum insit memoria, quibusdam non, ut patet quod quedam animalia carent memoria. Cumque, iuxta Philosophum, memoria sit passio sensus communis, probatur eciam ex hoc quod careant sensu communi.",Missing author,De animalibus Aristotelis
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/25",Paragraph,10,,"Et hoc concedunt quidam inducentes eciam racionem quia, scilicet, sensus communis est ad duo, videlicet, ad discernendum sensata communia, que tactu minime senciuntur, et ad conferendum sensata propria. Unde, si in huiusmodi animalibus sit solus tactus, frustra esset illis sensus communis quantum ad utrumque suum actum.Nos autem dicimus quod, sicut animalia huiusmodi deficiunt in numero sensuum exteriorum, sic eciam in numero interiorum, ut non habent nisi sensum communem et debilem et exiguam phantasiam. Dicimus eciam quod sensus communis non tantum confert sensata diversorum sensuum, sed eciam sensata eiusdem sensus, ut calidum et frigidum, lene et asperum. Nec est verum quod sensus communis per tactum non accipiat magnitudinem; alioquin nec acciperet eciam calidum in aliqua magnitudine. Tactus in talibus igitur animalibus accipit sensatum proprium, quod est magnitudo, licet indeterminata, et componit sensata tactus inter se et cum magnitudine.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/25",Paragraph,11,,"Est eciam in eis phantasia discernens nociuum et conveniens, sed debiliter. Unde, si dicat Philosophus quod habencia solum tactum non habent phantasiam, intelligendum est quod non habet completam, eo quod non movetur nisi ad rei presenciam. Ad quem tamen motum exiguntur tria, scilicet, phantasia, nocivum vel conveniens determinans; et sensus communis, sensata cum magnitudine componens; et sensus proprius apprehendens.",Philosophus,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/25",Paragraph,12,,"Si autem obicitur et huiusmodi animalia sunt immobilia secundum locum, dicendum est quod, licet non procedant de loco ad locum, moventur cum motu dilatacionis et constriccionis; nam constringuntur ad tactum nocivi et dilatantur ad tactum convenientis. Sine hoc enim motu, ut dicit Avicenna, nullum est animal, nec potest dinosci nisi per motum illum.",Avicenna,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/25",Paragraph,13,,"Cum autem, secundum Aristotilem, nullum sit animal quod semper vigilet vel quod semper dormiat, nutritiva semper quidem in vigilantibus et magis eciam in dormientibus. Sic enim ait Aristotiles in libro De sompno et vigilia quod opus suum facit particula in dormiendo magis quam in vigilando; nutritur enim magis tunc et augetur animal, tanquam nichil agente sensu. Unde et quedam animalia, ut glires, per totam hyemem, ut supra dictum est, dormiunt miroque modo, iuxta Hysidorum, ipso sompno pinguescunt. Intrante veris tempore, cum sol radios calidos emisit, naturali more ad robur redeunt.",Aristoteles,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/25",Paragraph,14,,"Dicit eciam Aristotiles in libro De animalibus, quod quedam animalia et quidam serpentes possunt diu sine cibo vivere et ideo latent in cavernis quandoque. Avicenna quoque dicit in libro suo De animalibus quod sunt quedam scamosa, sicut serpentes et conchea, que manent in locis suis quatuor mensibus in hyeme et nichil comedunt. Similiter ursus et hyrcus quandoque abscondunt se. Ursa quoque quandoque abscondit se per quadraginta dies, aliquando per multos menses, unde et tunc parit. Cuius experimentum est quod non bene cognoscitur de partu eius, quod filii eius sunt valde macilenti quando sunt parvi.",Aristoteles,De animalibus Aristotelis
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/25",Paragraph,15,,"Huiusmodi animalia cum abscondunt se vel dormiunt, non quiescit in eis nutritiva, nisi secundum accepcionem nutrimenti exterius; sunt enim quedam frigida debilisque caloris, non habencia multum famis. Causa namque famis est dissolucio nutrimenti vehemens; causa vero dissolucionis est paucitas materie ac subtilitas eiusdem et raritas pellisque calorque naturalis fortis, calor quoque aeris adiuvans extrinsecus et similiter motus. Idcirco, cum aliquod istorum deest aut plura quibusdam animalibus que sunt gulosa, propter appetitum contrahunt multas superfluitates quas naturalis calor debilis non potest dissolvere, precipue quando non iuvatur calore exteriori nisi motu. Huiusmodi ergo animalia, propter multam superfluitatem frigidam contractam et calorem naturalem debilem, tempore frigido efficiuntur pigra valde ac desiderancia quietem et immobilitatem sui corporis; et ideo abscondunt se.Et si quidem in aliquibus eorum fuerit calor adeo fortis ut illas superfluitates consumere possit ac dissolvere toto tempore absconsionis sue, tunc animalia ipsa attenuabuntur et debilitabuntur; si vero adeo debilis ut non possit natura decoquere, indecocta superfluitas frigiditate intestinorum coagulatur in arvinam. Et sic efficiuntur animalia pinguiora tempore absconsionis.Porro quod calor potest hoc facere vel cicius vel tardius, secundum hoc et tempus absconsionis eorum vel brevius est vel longius. Hoc eciam accidit plerumque in aliquibus hominibus ac precipue in mulieribus, si fuerint immobiles secundum locum; sicut incivitate Paduanaquedam abstinuit diebus quadraginta.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/25",Paragraph,16,,"Sciendum quoque quod virtutes quedam anime movent organa sua proprio motu ipsius anime et non nature, ut virtus motiva secundum locum et virtus sensitiva. Et quando talis motus non est de natura organorum secundum composicionem, elementis ideo penam inducit et laborem organis. Ex hoc ergo nascitur desiderium quietis et immobilitatis, sicut in vigilia desiderium sompni. Quedam autem virtutes movent organa secundum naturam ipsorum organorum; et ille motus semper organis est debilitabilis. Sic movent omnes virtutes potencie vegetabilis ac precipue nutritiva. Ideo dicit Philosophus quod motus generacionis nutribilis est, naturam assequens in movendo.Etsi ergo quiescat in sompno virtus sensitiva et motiva propter desiderium quietis racione predicta, virtus tamen nutritiva, sicut dictum est supra, nunquam cessat ab accione sua. Unde dicit Philosophus in libro De generacione et corrupcione quod nutritur quidem corpus quousque solvitur et corrumpitur, sed non semper augmentatur.Sompniat quoque non homo solus, sed equus et canis et taurus et caper et omne animal generans similem sibi, secundum Aristotilem. Quod manifestum est ex latratu canis in sompno. Item De sompno et vigilia vel secundo : Sensibilia quidem, secundum ununquodque organum senciendi, sensum in nobis efficiunt. Et que ab eis passio fit, non solum inest organis senciendi dum sensus agunt, sed eciam dum abeunt manet in eo quod phantasticum est. Phantasia enim et a sensu, secundum actum motus in phantastico, aut sompnum est.",Philosophus,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/25",Paragraph,17,,"Est itaque sompnum phantasma a sensu exteriori preaceptum, in phantasia prepositum; sensui vero interiori et phantasie in sompno non tamen verum, quoniam deceptorium obiectum; recedente namque sensibili extrinsecus, manent simulacra sensibilium intrinsecus. Circa hoc autem facile decipimur, cum in passionibus existimus, ut timidus in timore et qui amat in amore, ut ita videatur hic a modica similitudine hostes videre, ille vero dilectum. Eodem modo et in ira et in omni concupiscencia. Quantoque laborant vehemencius in his passionibus, tanto magis decipiuntur.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/25",Paragraph,18,,"Magis apparent sompnia nocte quam die, quia sub die, dum operantur sensus et intelligencia, sompnia repelluntur et exterminantur, sicut iuxta multum ignem minor et tristicie et oblectaciones parve secus magnas. Post accepcionem autem nutrimenti immedietate et omnino teneris existentibus, velud pueris, non fiunt sompnia; multus enim motus propter eam que ex nutrimento est caliditatem. Quibusdam vero conturbate visiones apparent vel monstruose et deteriora sompnia, velud melancolicis et febricitantibus et vinolentis. Omnes enim huiusmodi passiones multum motum faciunt et turbacionem, scilicet, circa cerebrum. Item Plinius decimo libro : Sompniat statim infans, nam ex vapore expergiscitur et ructum mutatur.",Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/25",Paragraph,19,,"Est autem sompnus nichil aliud quam cum in medium sese recessus. Preter hominem sompniasse equos canes, boves, pecora, capras, palam est; ob hoc creditur et in omnibus que animal pariunt. De his autem que ova gignunt incertum est, sed dormire ea certum est.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/26",Paragraph,1,,"Animaliumalia longioris vite sunt, secundum Aristotilem, alia brevioris. Ignis autem et aqua et hiis proxima causa sunt generacionis et corrupcionis; quecumque enim composita sunt, naturam eorum participant ex quibus sunt contrariis. A contrario enim solum contingit corrumpi; impossibile est enim materiam habenti non inesse contrarium possibili materie.",Aristoteles,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/26",Paragraph,2,,"Longioris vite animalium sunt homo et elephas; et similiter maiora, sicut frequencius est dicere, longioris vite sunt quam minora. Oportet autem accipere quod animal natura calidum est et humidum, et huiusmodi est iuventus; senium autem frigidum est et eciam siccum et moribundum. Unde oportet humidum non leviter, id est, de facili esse siccabile, sed pingue. Neque iterum parvum humidum, quia de facili parvum humidum siccabile est. Itaque magna animalia et plante longius vivunt; racionabile est enim maiora plus habere humidum.Due sunt autem cause longioris vite, scilicet, quale et quantum, id est, caliditas et humiditas et horum quantitas. Est autem in quibusdam calidum et pingue, quod simul facit et non cito siccari et non cito frigescere. Interimitur autem huiusmodi aut egritudine aut natura aut eciam dieta aut eciam etate. Oportet igitur calidum et humidum non superfluum esse; contraria est enim natura superfluitas et corruptiva. Unde et supereffussa multaque semina cito senescunt. Amplius: quecumque masculinorum fatigancia sunt, magis senescunt; desiccat enim labor. Senectus autem sicca est naturaliter. Sed homine masculina feminis plus vivunt, quia masculus femina calidior est. Et propter eandem causam, qui in calidis locis sunt, longioris vite sunt quam qui in frigidis. Quia vero semen superfluitas est, longioris vite est mulus quam equus et asinus ex quibus est. Et femine maribus, si accedant masculi; dum passeres masculi brevioris vite sunt feminis.Alimentum autem non accipiencia, et plante et animalia, corrumpuntur; consumunt enim se ipsa. Nam, sicut multa flamma comburit et corrumpit parvam in alimento assumendo sive consumendo, sic et phisicus calor, id est, naturalis, primum digestivus est et cuius est digestio consumit materiam in qua est. Aquatica animalia brevioris vite sunt quam pedibus gradiencia, quia humida sunt et aquosa, et tale velociter corrumpitur, quia frigidum est et densabile. Et eciam animal, quod est sine sanguine, propter eandem causam cito corrumpitur. Apes longioris vite sunt aliis animalibus maioribus.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/26",Paragraph,3,,"Idem in libro De animalibus : Elephas vivit annis ducentis et forte trecentis. Equus autem vivit usque ad annos triginta vel triginta quinque; equa vero usque ad quadraginta. Bos masculus vivit annis quindecim; castratus autem viginti. Camelus vivit annis triginta et plus. Canis usque ad quattuordecim. Porcus usque ad quindecim. Ovis, in Ethiopia proprie, vivit quattuordecim. Capra vero undecim. Delphinus autem vivit annis centum et triginta vel plus, quod probatur quando captus amputata cauda dimittitur et sic post multa tempora invenitur. Pavo vivit viginti quinque annis. Columba et turtur duodecim. Homo vero diucius omnibus animalibus vivit, preter elephantem.",Missing author,De animalibus Aristotelis
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/26",Paragraph,4,,"Hominis autem longevitas non est nisi quia complexio eius assimilatur aeri continenti. Infans natus infra septem menses omnino non vivit; natus autem infra octo forte vivit, sed plurimum moritur. In corporibus mortuorum non apparet natura venarum magnarum, quia subito contrahuntur in exitu sanguinis. Capilli post mortem magis duri sunt. Et similiter accidit in unguibus.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/2/26",Paragraph,5,,Explicit tractatus animalium generalis.,Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/1",Paragraph,1,,"Incipit vero tractatus specialis de animalibus specialibus, pecoribus videlicet, iumentis et bestiis, de reptilibus et serpentibus et vermibus et de aliis minutis animalibus, dispositus et ordinatus secundum ordinem alphabeti, quem compilavit frater Johannes Egidii, doctor Fratrum Minorum Zamorensium. Amen.Adepto fine generalis tractatus de proprietatibus animalium generaliter, per illum qui est finis et complementum rerum omnium universaliter, sequitur tractatus specialis de animalibus specialibus, dispositus secundum ordinem alphabeti. Et primo de animalibus ab hac vocali A incipientibus; secundo de animalibus incipientibusadhac littera B; tercio de animalibus incipientibusadhac littera C, et sic de aliis deinceps, quousque perveniamus ad Z, que est ultima littera in ordine alphabeti.Animalium omnium universaliter, videlicet, pecorum et iumentorum, bestiarum magnarum et minutarum, reptilium et serpentum, anguium et aspidum et viperarum et lacertorum et aliorum animalium anulosorum et vermium, nomina que incipiunt ab hac vocali A sunt huiuscemodi que sequntur:Afferatus, serpens volans.Affidius et sabyn, duo serpentes, secundum Aristotilem.Agnus, dictus quasi pius.Ahamet, bestia; habet fel in aure.Alches, bestia similis capris.Anabulla, bestia Ethiopie.Anffibena, serpens duorum capitum.Anguis.Aper, silvestris porcus.Apes, animalia et aves sunt et de ipsis dictum est et dicetur in tractatuDe avibus.Aptalo, bestia.Aranea.Aries.Armenie serpens.Asilus, est idem quod tabanus.Asinus.Aspis. Expliciunt tituli. Incipit vero tractatus omnium universaliter animalium, pecorum, iumentorum et bestiarum et reptilium et vermium ab hac vocali A incipiencium, et primo de afferato. Amen.",Iohannes Egidius Zamorensis,Historia naturalis Iohannis Egidii Zamorensis
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/2",Paragraph,1,,"Afferatuset alterati, id est, saliens et volans, serpentes sunt parvi, breves, minuti, qui quandoque occultantur in arboribus insidiantes ut proiciant se ad transeuntes, secundum Avicennam. Calidi valde sunt et ad rubedinem declives. Ex eorum morsu accidit, ut dicitur, dolor vehemens et totum corpus pertransit, ex quo eciam mors accidit. Cura eorum est cura viperarum.",Avicenna,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/3",Paragraph,1,,"Affidiuset sabin, ut dixerunt sapientes, sunt duo serpentes arenosa corpora habentes et super capita eorum puncta alba et nigra. Et quandoque sunt nigri et rubei et albi. Super eorum capita sunt squame albe incise, eorunque incessui strepitus inest propter siccitatem corticis ventrium ipsorum. Et sunt gravis motus et equalium dencium. Horum morsus disrumpit poros et meatus naturales, faciens ex hiis fluere sanguinem, ita quod eciam ex angulis occulorum. Et comprimitur sanguine et sputo sanguinis et fluxu sanguinis narium et vomitu et dolore in stomaco. Et dixerunt quod locus apostematur et denigratur et currit ex eo res aquosa et solvitur venter et constringitur hanelitus et defficultas urine fit, absconditur vox et membra mollificantur et vincit super corpus disposicio oblivionis et accidit spasmus et cadunt dentes et moritur paciens. Cura autem eorum ex parte proxima est cure viperarum.",Sapientes,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/4/1",Paragraph,1,,"Agna est arietis filia, que minoris est corporis pariter et roboris quam sit agnus. Et est minoris caloris et maioris humiditatis quam sit agnus, racione feminee complexionis, ut dicitur in Dietis. Cuius caro, dum est lactens, maioris est viscositatis propter humiditatis superfluitatem, tam ex etate quam ex complexione eius corpori dominante. Et ideo quod ex eius carne generatur flegmaticum est et viscosum ac cum difficultate digeritur et digestum a membris vix dissolvitur, racione viscosi et glutinosi humoris qui inde generatur. Ad stomachum autem facile descendit racione sue lubricitatis et humoris, ut dicit Isaac. Et eius carnes meliores sunt assate quam elixe, quia consumitur earum superflua humiditas vi caloris.",Isaac Iudeus,De dietis universalibus et particularibus Isaac Israeli
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/4/1",Paragraph,2,,"Maioris autem simplicitatis et timiditatis est agna quam agnus, quia minus habet caloris naturalis femina quam masculus. Et ideo minus est animosa. Propter quod eciam caret cornibus; quia essent ei superflua, cum propter defectum audacie eis nesciret uti, ut dicit Avicenna.",Avicenna,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/4/1",Paragraph,3,,"Dicit eciam Aristotiles libro tercio De animalibus, quod agnis accidit egritudo quando nimis impinguantur circa renes; quia, si operiantur sepo renes, moriuntur. Et multiplicatur sepum propter bona pascua. Et ideo arcentur a pascuis, ne nimis impinguentur.",Aristoteles,De animalibus Aristotelis
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/4/2",Paragraph,1,,"Agnus, ut dicit Hysidorus, a greco vocabulo, quasi pius. Nam inter omnia terre animancia maxime invenitur innocens et mansuetus. Nullum enim ledit dente nec cornu nec ungue. Et quidquid in eo reperitur, totum utile est. Quia caro ad cibum, pellis ad varium usum, pilus ad indumentum, fimus ad terre impinguacionem, ungula et cornu ad medicacionem, et cetera.Vel, ut dicit idem Hysidorus libro decimo secundo : Latini agnum ab agnoscendo putant dictum, eo quod pre ceteris animalibus matrem suam noscat adeo ut, si in magno grege erraverit, statim balatu vocem noscat parentis.",Isidorus Hispalensis,Etymologiarum sive Originum Isidori libri XX
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/4/2",Paragraph,2,,"Secundum Avicennam aut eciam Aristotilem, agni quidam nascuntur tempore vernali et quidam tempore autumpnali. Vernales autem sunt corpore maiores, robustiores viribus et pinguiores quam sint autumpnales vel hyemales vel hibernales.",Avicenna,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/4/2",Paragraph,3,,"In multis tamen regionibus multi hibernos agnos preferunt agnis vernis et dicunt: Hoc solum animal utiliter pruina nascitur, ut dicit Plinius libro octavo capitulo, quadragessimo septimo. Et dicitur ibidem quod agni concepti flante vento aquilonari sunt maiores quam concepti flante vento australi. Tunc enim matres generantur.Talem autem colorem habent agni in lanificio seu in vellere qualem habent parentes in venis lingue. Nam, si fuerint vene albe, et agni erunt albi; et, si nigre, nigri; et, si varie, varii, ut dicit idem.Item, in eodem : Agnus in suggendo poplites anteriores flectit. Et, ut mater plus lactis ei tribuat, capite ubera matris premit. Balatu querit matrem. Qua inventa, cauda matri blandiendo, erecto capite, mammas querit. Et, nisi caput prius erigat, nunquam suggit. Pilum habet subtilem ac crispum et multipliciter in se reflexum. Multum nocet agnis frigus et maxime tempore pluvioso. De societate gregis gaudet. Quando autem solitarius est, dolet plurimum atque timet. Ante gregem salit et saliendo ludit. Quando videt lupum timet vehementer et subito fugam arripit. Sed post pre timore stupidus, subito gradum figit et, fugere ulterius non audens, sibi non balatu sed pocius simplici vultu parci petit.Item in eodem : Agnus captus ab hoste et ligatus a carnifice nec cornu nec dente se defendit. Et sive spolietur vellere sive cute, sicut animal innocuum obmutescit. Sive enim ducatur ad pascua sive deferatur ad victimam, non gemit, non remurmurat, non recalcitrat, sed obedit.Et, ut dicit Plinius, agnos dimittere solitarios periculum est; quia, si supervenerit forte tonitruum, moriuntur de facili. Nam agnus naturaliter debile habet caput. Et ideo remedium est eos similes agregare, ut ex coniuncione mutua animentur et plurium presencia confortentur.Item in eodem : Agnus agniculus etate unius anni est completus. Que infra unius anni est spacium tanto est melior quanto a lacte est remocior. Nam a lacte eius humiditas complexionalis augmentatur.",Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/4/2",Paragraph,4,,"Sed per separacionem a lacte intenditur eius calor et superflua humiditas temperatur, maxime si manserit adhuc non castratus, ut dicit apertissime in Dietis Isaac.",Isaac Iudeus,De dietis universalibus et particularibus Isaac Israeli
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/4/2",Paragraph,5,,"Item, in eodem : Agnus autem agniculus corpore integer et carne mundus aptus est ad sacrificium et ad esum, eciam si fuierit vellere maculosus.",Isaac Iudeus,De dietis universalibus et particularibus Isaac Israeli
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/4/2",Paragraph,6,,"Non enim reprobat a sacrificio agnum macula in vellere, nisi fuerit feditas vel corrupcio in carne vel in cute, ut dicit Glossa super duodecimum Exodi.",Missing author,Glossa super Exodum
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/4/2",Paragraph,7,,"Et Super Malachiam dicit Ieronimus et Super Levitas : Non impedit, inquit, sacrificium varietas maculosi velleris, si corpus fuerit integrum et si non fuerit scabies in superficie cutis.",Hieronymus Stridonensis,Commentarii Hieronymi in prophetas minores
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/4/2",Paragraph,8,,"Item, in eodem : Agnus agniculus, ut dicit Plinius libro octavo capitulo quadragessimo septimo, deorum aris fuit aptus et tam in usu vellerum quam in esu carnium usibus hominum est neccessarius. Et ideo, sicut propter sumptus hominum excoluntur et custodiuntur corpora boum, sic oportet ut habeatur diligencia circa custodiam ovium et agnorum.",Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/4/3",Paragraph,1,,"Agnorum prima generacio est in mense Novembri, secundum Palladium libro duodecimo. Set agnus natus maternis uberibus statim admovendus est manu. Prius tamen exiguum lactis, in quo spissior est natura, mulgendo, quod pastores calostram vocant. Hec enim agnis, nisi aufferatur, nocebit. Ac per biduum agnus cum matre claudatur et tunc locis septis et obscuris calidisque servetur. Ita secluso parvulorum grege, matres in pascua mittantur. Sufficit autem, priusquam in mane procedant et cum revertuntur ad vesperam, agnis ubera haurienda permittere. Qui, donec furrientur intra stabulum, furfuribus vel modica herba vel, si est copia, farina ordei pascantur ingesta, donec, concepto paulisper etatis robore, pascuum matribus habere possint commune.",Palladius Rutilius Taurus Emilianus,Opus agriculture Palladii
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/4/4",Paragraph,1,,"Agnis autem accidit egritudo, secundum Aristotelem <tercio> De animalibus, de qua pluries muriuntur, videlicet, pinguedo renum. Nam, quando nimis impinguantur circa renes, si eorum renes sepo cooperiantur, absque dubio moriuntur. Multiplicatur autem in eis sepum propter bona pascua. Et ideo a pascuis arcentur, ne nimis impinguentur.",Aristoteles,De animalibus Aristotelis
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/4/5",Paragraph,1,,"Agnus lactens, secundum Isaac in Dietis, in viscositate vicinus est porcis silvestribus, propter vicinitatem vulve et humiditatem lactis quo nutritur. Perinde caro eius <non> est illaudabilis, quia indigestibilis et lubricitate sua de stomaco descendit. Indigestibilis autem precipue si comedentes stomacum humidum et defectum habeant.",Isaac Iudeus,De dietis universalibus et particularibus Isaac Israeli
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/4/5",Paragraph,2,,Galienus vituperavit lactantes agnos.,Galenus,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/4/5",Paragraph,3,,"Annuales vero mediocrem habent complexionem inter lactancium humiditatem et iuvenum siccitatem. Ideo ceteris sunt meliores et ad digerendum faciliores. Sanguinem enim meliorem generant maximeque iuvenes iuvant calidam et siccam complexionem habentes et calidam ac siccam regionem inhabitantes. Item ex libro De natura rerum : Caro agnina robustis et sanis est valde bona, sed infirmis infirma; quia, licet a stomaco facile descendit, difficillime tamen a membris solvitur. Ideoque viscosum humorem generat.",Missing author,Liber de natura rerum Thome Cantimpratensis
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/4/5",Paragraph,4,,Item Plinius libro vigessimo nono : Coagulum agni contra omnia mala medicamenta pollet et contra marinorum morsus vel ictus valet.,Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/4/5",Paragraph,5,,"Item, Avicenna : Sanguis agni sanat epilepsiam cum vino. Coagulum eius a venenis et morsuris omnibus sanat.",Avicenna,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/4/5",Paragraph,6,,"Item, dicit autem Dyascorides quod agnus fimum habet nigrum. Qui si cum aceto dissolvatur et cathaplasmetur, nigras maculas emundat, clavos corporis tollit, ignem sacrum curat. Mixtus cum cera et oleo combusturas sanat.",Dioscorides Pedanius,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/5",Paragraph,1,,"Ahame, secundum Aristotilem, est animal magnitudinem cervi habens, contra consuetudinem omnium animalium habens fel in aure, simile felli hominis in colore. Et est amarum valde, canninum, vehementis ire ferocitatisque. Item Helynandus in libro vigessimo tercio.",Aristoteles,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/5",Paragraph,2,,"Alchesest animal in silva Hercinia. Harum consimiles sunt capris figura et varietas pellium, sed magnitudine paulo antecedunt. Mutile sunt cornibus et crura sine nodis articulisque habent. Nec quietis causa procu<b>abunt neque que afflicte casu cecideri<n>t erigere se aut sublevare possunt. Hiis sunt arbores pro cubilibus; ad eas se applicant atque ita, paululum reclinate, quietem capiunt. Quarum ex vestigiis, cum animadversum est a venatoribus quo se recipere consueverunt, omnes eo loco aut a radicibus subruunt arbores aut abscindunt, tantum ut summa species vel stirps earum stancium relinquuntur. Huc cum se consuetudine declinaverint infirmas arbores pondere affligunt atque una ipse concidunt.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/5",Paragraph,3,,"Item Solinus : Est alches mulo comparanda adeo propenso labro<ut>superiora vestigia pasci non queat. Gangavia insula e regione Germanie mittit animal quale alches et cui, sicut nec elephantis, flecti nequeunt suffragines; ideoque non cubat cum dormiendum est, sed sompnolenciam arbor tantummodo sustinet; quem prope casum minantur, ut fera ruinam faciat dum assuetis fulcimentis utitur; ita capitur. Alioquin ea mancipare difficile est, quoniam in illo rigore poplitum incomprehensibili fuga pollet. Item Auctor : Hec bestia eadem et maclyn esse videtur; de qua scilicet inferius dicetur.",Solinus Caius Iulius,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/6",Paragraph,1,,"De anabulla Philosophus : Anabulla bestia estEthiopie, collum habens ut equus, pedes et crura velut bos, caput ut camellus; albas habet maculas, colorem rutilum valde membra singula distinguentem. Cumque tanto decore sit animal resparsum, pellis multum spectabilis, carius venditur ad luxum occulorum.",Philosophus,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/7",Paragraph,1,,"Anffibenadicta est eo quod habeat duo capita: unum in loco suo, alterum in cauda, currens ex utroque capite tractu corporis circulato. Hec sola serpentium frigori se committit, prima omnium procedens. De qua Lucanus : Et gravis in geminum vergens caput amffibenacuius occuli lucent veluti lucerne.",Lucanus Anneus,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/7",Paragraph,2,,"Item Plinius libro octavo : Amphibene caput geminum inest, et ad caput et ad caudam, tanquam parum esset ore uno fundi venenum.",Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/7",Paragraph,3,,"Item Iorath ubi supra : Anffibena serpens frigori committit se, et vigil et sollicitus de ovis suis valde cum ea cubat. Nam, dum quedam pars eius dormit, altera tamen vigilat. Et cum per semitam incedit, duo capita regit, nunque caput alterius, nunc vero posterius consequitur. Est alius super calcaneum ambulans in coytu suo et super caudam. Item Auctor.",Iorath sive Iuba II rex Mauritanie,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/7",Paragraph,4,,"De huiusmodi monstris serpencium, videlicet, capita duo habentibus, dicetur inferius secundum Aristotilem de monstruosis serpentibus. Item Avicenna ut supra.",Aristoteles,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/8/1",Paragraph,1,,"Anguis vocatur omne serpentum genus quod torqueri et explicari potest. Et ex hoc anguis est dictus, quia angulosus et nunquam incedit rectus, ut dicit Hysidorus libro decimo septimo. Et dicitur anguis serpens, eo quod in occultis accessibus serpit; non enim apertis passibus, sed minutissimis squamarum nisibus sive tractibus serpit. Et computatur inter reptilia, eo quod pectore et ventre reptat, ut dicit Isidorus libro duodecimo. Dicitur etiam et coluber, eo quod collit umbras vel quia in lubricos tractus et flexuosos collum anguis labitur dum tenetur.",Isidorus Hispalensis,Etymologiarum sive Originum Isidori libri XX
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/8/2",Paragraph,1,,"Anguium multa sunt genera. Et quot sunt genera tot etiam sunt venena, tot pernicies quot species, tot dolores quot colores, ut dicit Hysidorus libro duodecimo. Et sicut differunt angues in quantitate, ita in veneni malignitate. Sunt enim quidam angues maximi, ut dicit Plinius libro octavo capitulo decimo quinto : Scribit, inquit, MogestenesIndieserpentes in tantam magnitudinem adolescere, ut cervos integros devorent atque tauros. Unde et in Punico bello, iuxtaflumen Baragadam, aReguloimperatore interfectus cum balistis et tormentis unus anguis centum et viginti habens pedes longitudinis; cuius pellis et maxille fuerunt suspense ante quoddam templumRomeet durarunt usque ad bellum Numantinum. SubClaudioeciam Cesare inYtaliafuit quidam serpens interfectus, in cuius alvo unus integer fuit puer repertus. Et tales maximi serpentes ledunt nunc morsu, nunc flatu, nunc caude ictu, nunc tortura, nunc punctura, nunc aspectu.",Isidorus Hispalensis,Etymologiarum sive Originum Isidori libri XX
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/8/2",Paragraph,2,,"Angues sunt et alii serpentes ita quidem exigui corpore, sed maximi sunt nocendi potestate. Dypsas enim, ut dicit Ysidorus, tante exiguitatis est, ut, cum calcatur, vix videtur. Cuius venenum extinguit antequam sentiatur, nec inducit tristitiam morituro.",Isidorus Hispalensis,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/8/2",Paragraph,3,,"Unde Poeta : Signiferum iuvenem Tyrreni sanguinis aulum,torto capite retro, dypsas calcata momordet.Vix dolor aut sensus dentis fuit, et cetera.",Poeta,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/8/2",Paragraph,4,,"Ita dicit Ysidorus. Similiter tyrus minimus serpens est. Et tamen contra eius morsum vix remedium invenitur, ut dicit Aristotiles libro septimo.",Isidorus Hispalensis,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/8/3",Paragraph,1,,"Angues similiter differunt in figura et disposicione. Nam aliqui habent duo capita, ut amphibena, de quo Hysidorus dicit: Amphibena est dicta eo quod duo habeat capita, unum in principio et aliud in cauda, currens ex utroque tractu corporis circulato. Hec sola serpentum frigori se committit, prima omnium procedens. Idem etiam dicit Plinius libro octavo capitulo vigessimo quarto : Habet, inquit, amphibena duplex caput, tanquam parvum esset uno ore venenum fundi.",Isidorus Hispalensis,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/8/3",Paragraph,2,,"Angues sunt alii serpentes habentes plura capita, quia sunt duplicata vel triplicata vel quadruplicata, sicut deYdradicit Hysidorus :Ydraest serpens multorum capitum qualis apparuit inprovincia Archadiein palude. Et quod, uno ceso, tria capita excrescebant. Sed hoc fabulosum est. Nam constatYdramfuisse locum evomentem aquas vastantes vicinam civitatem, in quo, uno meatu clauso, multi erumpebant. QuodHerculesvidens, loca ipsa exsussit et sic clausit meatus aque. Et pro tanto diciturHercules Ydram, serpentem quinque capitum, occidisse, ut dicit Hysidorus libro duodecimo.",Isidorus Hispalensis,Etymologiarum sive Originum Isidori libri XX
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/8/4",Paragraph,1,,"Angues similiter differunt in coloris varietate. Nam quidam sunt nigri et quidam subrufi, ut tyrus. Et illi sunt pessimi. Et quidam sunt maculosi sicut sitalis serpens. Quia, ut dicit Hysidorus, tanta perfulget tergi varietate, ut notarum gracia in sui admiracionem inducat intuentes. Et, quia reptando pigrior est, quos assequi non valet, miraculo sui stupentes capit. Et quanto magis est discolor, tanto deterior est, quia eius venenum acutissimum et calidissimum esse dicitur. Nam ille idem anguis tanti est fervoris, ut etiam hyemis tempore ex nive eius exuvie deposite de corpore sint ferventes. Unde Lucanus : Et sitalis sparsis etiam nunc sola pruinisexuvias positura suas, et cetera, ut dicit Hysidorus. Similiter ephites est serpens maculis depictus, qui tot habet quot trahunt colores varios et distinctos. Unde Lucanus : Quam pictus maculis tebanus ephitescolor exustis, et cetera.",Isidorus Hispalensis,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/8/5",Paragraph,1,,"Angues differunt in loci et situs diversitate. Nam quidam latitant in cavernis terre et lingunt pulverum et exssugunt terre humorositatem, ut dicit Plinius. Angues alii sunt aquatiles, quia in aquis et aquarum ripis commorantur, ut enidris, serpens aquatilis, a quo percussi obturgescunt et ydropisim incurrunt. Quam multi boam vocant, eo quod fimo bovis remedietur, ut dicit Hysidorus libro duodecimo. Similiter est serpens, natrix dictus, veneno aquam inficiens. Omnem enim fontem in quo fuerit veneno corrumpit, ut dicit Lucanus : Et natrix violator aque, et cetera, Hysidorus decimo septimo libro Ethimologiarum.",Plinius maior,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/8/5",Paragraph,2,,"Angues alii in silvis morantur et specubus umbrosis, quorum venacio sunt volucres et bestiole minores, quarum sugunt humiditatem, ut dicit Aristotiles libro decimo octavo. Et tales serpentes insidiantur dormientibus. Et si aliquorum hominum vel aliorum animalium orificia inveniunt, illa subintrat, diligentes calorem quem ibi inveniunt pariter et humorem. Sed contra tales angues pugnat saura, bestiola scilicet modica, id est, lacertula. Nam sentiens saura serpentis presenciam saltat super faciem dormientis et scalpit pedibus, ut eum prenunciet vel premuniat contra anguem, ut dicit Avicenna.",Aristoteles,De animalibus Aristotelis
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/8/5",Paragraph,3,,"Et est saura, ut dicit Hysidorus libro duodecimo, lacertus, qui, quando senescit, eius oculi excecantur. Et tunc intrat foramen parietis et aperiens oculos contra orientem et, orto sole, intendit in ipsum et illuminatur.",Isidorus Hispalensis,Etymologiarum sive Originum Isidori libri XX
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/8/5",Paragraph,4,,"Anguium dicuntur etiam quedam species habitare in igne, ut patet in salamandra, que nominatur ab Hysidoro et Plinio inter venenosa. Salamandra enim, ut dicit Hysidorus libro Ethimologiarum, est vocata eo quod valens sit et potens contra incendia. Cuius inter omnia venena vis maxima est. Cetera enim venenosa singulos feriunt, hec plurimos simul interimit. Nam, si arbori irrepserit, omnia poma inficit et eos qui comedunt inficit et occidit. Si eciam in puteo cadat, potantes interficit vis veneni. Ista, contra incendia repugnans, sola inter alia extinguit ignes. Vivit enim mediis in flammis sine consumpcione pariter et dolore nec adustionem ab igne recipit; sed ipsum incendium mitigat vel extinguit, ut dicit Hysidorus ibidem. Ahi vero dicunt nichil in igne vivere posse.Idem per omnia dicit Plinius libro decimo capitulo sexagessimo octavo : Salamandra, inquit, similis est lacerto in figura. Nunquam apparet nisi quando multum pluit. In serenitate deficit. Huic tantus frigidus est rigor, ut ignem extinguat sicut glacies. Lacteam de ore saniem evomit et ex eius contactu corpus hominis pilos perdit et quod inde contactum est in colorem turpissimum vertit.",Isidorus Hispalensis,Etymologiarum sive Originum Isidori libri XX
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/8/6",Paragraph,1,,"Angues iterum differunt incessus qualitate. Nam quidam serpunt flexuose semper sive tortuose et quidam semper recte, sicut dicit Ysidorus libre, duodecimo : Cenchris, inquit, est serpens qui semper efficit rectum iter, sicut dicit Lucanus : Et semper lapsurus limite cencris. Similiter aliquis incedit curvus super pectus et aliquis incedit a pectore sursum rectus, sicut quidam serpens aquatilis et terrenus, nomine chelindros, qui locum per quem labitur expirat, virus fumare facit, sicut dicit Lucanus : tractus via fumante chelindri. Hic semper ambulat erectus capite. Nam si se torserit dum currit, statim excrepat, ut dicit Hysidorus libro duodecimo.Angues iterum differunt in velocitate et tarditate. Nam quidam sunt valde tardi motus, ut scitalis de quo supra. Et quidam sunt ita velocis incessus et levis motus, quod volare videntur, ut serpens que dicitur iaculus, qui volat ut iaculus. Exilit enim in arboribus. Et, dum aliquod animal obvium fuerit, iactat se super eum et perimit. Unde et iaculi sunt dicti, ut dicit Hysidorus. Similiter inArabiasunt serpentes cum alis, qui a multis sirene vocantur, qui plus currunt quam equi, et ideo volare dicuntur. Quorum tantum est virus, ut morsum ante mors sequatur quam dolor, ut dicit idem.",Isidorus Hispalensis,Etymologiarum sive Originum Isidori libri XX
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/8/6",Paragraph,2,,"Angues, secundum Aristotilem libro octavo, habent proprium quod possunt movere caput ad exterius, corpore quiescente. Et causa illius est quia armille spondilium serpentum creantur ex cartillagine et propter hec sunt bone flexionis. Et fuit hoc neccessarium ad aspiciendum retro, ut possint vertere caput ad aspiciendum corpus suum longum atque strictum. Aliter enim non possent regere corpus suum nisi iuvarentur elevacione capitis ad toti corpori precavendum.",Aristoteles,De animalibus Aristotelis
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/8/6",Paragraph,3,,"Angues, secundum eundem in eodem, natant in aqua per corporis inflexionem sicut repunt in terra. Non enim dedit natura serpentibus pedes ad gradiendum nec pennulas ad natandum. Cuius causa est nimia corporis longitudo. Quoniam, si habuissent multos pedes, essent mali motus, quoniam essent sicut puncta. Similiter, si plures alas valde propinquas, essent gravis motus. Et si ab invicem essent remote, ad sustentandum residuum corpus, longum et flexibile, non sufficerent. Et ideo, quod faciunt pisces habentes pennulas ipsarum contraccione et aves alarum extensione, hoc faciunt serpentes sola corporis flexione. Similiter et quidam pisces, similes serpentibus in longitudine, qui eadem de causa habent pennulas paucas vel nullas, natant corporis sola inflexione, sicut murene et pisces fastaror, qui ambo dicuntur congri, qui marine sunt anguille, et huiusmodi. Et ideo, quia tales pisces similes sunt serpentibus in creacione, habent tantummodo duas alas vel pennulas ante et utuntur corporis flexibilitate loco pennularum et alarum. Et propter hoc repunt in terra et vivunt longo tempore eciam sine aqua, sicut vivunt serpentes sine cibo.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/8/7",Paragraph,1,,"Angues iterum differunt in maligna sagacitate, ut patet in ceraste, serpente cornuto, qui se abscondit sub arena et obstentat cornua sua, ut ex eorum obstentacione alliciat velut ad escam bestias sive aves. Cornua enim habet admodum arietis, que nuda super arenam et detecta demittit, ad que dum volucris vel aliud animal accesserit, ipsum non arietem sed violentum anguem per experientia comprobabit. Anguis boas, ut dicit Hysidorus, inmensa mole, inYtaliapersequitur greges armentorum et bubalos, et callide uberibus irriguis lacte se innectens et sugens interimit. Atque inde, a boum depopulatione, nomen accepit boas, ut dicit Hysidorus.Multa sunt alia nomina serpentum et genera, ut aspides, vipere et drachones, de quibus post dicetur. Sed, ut dicit Hysidorus libro duodecimo, tantus est numerus mortium quantus et nominum.",Isidorus Hispalensis,Etymologiarum sive Originum Isidori libri XX
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/8/8",Paragraph,1,,"Angues omnes generaliter pro maiori parte frigide sunt nature nec de facili percutiunt, nisi cum calescunt. Nam, quando frigidi sunt, nullum tangunt. Et ideo eorum venena plus nocent de die quam de nocte; torpent enim noctis algore. Et merito, quia frigidi sunt nocturno rore. In hyeme in nodos se convolvunt et torpent. In estate se dissolvunt et in maliciam multum vigent. Inde est quod quicumque serpentis veneno percutitur primo obstupescit et postea statim interficit et extinguit. Et ideo dictum venenum, quia per venas vadit. Cuius pestis diffusa per corpus animam exuit de corpore et expellit. Nec potest ledere nisi quando sanguinem tangit. Unde Lucanus : Noxia serpentum est admixto sanguine pestis, ut dicit Hysidorus. Et subdit: Omne venenum frigidum est. Et ideo anima, que est ignea, fugit venenum frigidum.",Isidorus Hispalensis,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/8/8",Paragraph,2,,"Inter autem dona nature, que hominibus et brutis sunt communia, vivacitate quadam sensus anguis precellit. Legitur enim in Genesi : serpens erat callidior cunctis animantibus terre. Dicit enim Plinius, ut ibidem recitat Hysidorus, quod caput serpentis, si cum duobus digitis evaserit, nichilominus vivit. Unde et totum corpus obicit ferienti pro capite deffensando. Iterum idem Hysidorus : Anguibus universis hebes est visus et raro ex adverso contuentur. Nec mirum, cum oculos non in fronte sed in timporibus habeant, adeo ut cicius audiant quam aspiciant.",Missing author,Genesis
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/8/8",Paragraph,3,,"Item, ibidem : Nullum animal in tanta celeritate linguam agitat sicut anguis. Ita enim cito movet eam, ut triplicem videatur habere linguam, cum tamen non habeat nisi unam. Item ibidem : Serpentum humida sunt corpora adeo ut ubicumque ierint viam cuiusdam viscosi et limosi humoris inficiant et designent. Nam vestigia serpentum talia sunt, ut, cum pedibus carere videantur, costium tamen et scamarum nisibus repant, quas a summo gutturis usque ad alvum dispositas parili modo habeant. Nam squamis quasi unguibus, costis quasi cruribus innituntur. Unde, ubicumque leditur in corpore, ab alvo usque ad caput, debilior redditur ad suum cursum et motus circuitum peragendum quia, ubicumque ille ictus inciderit, spinam solvit, per quam costarum pedes et motus corporis agebantur, ut dicit idem Hysidorus.",Isidorus Hispalensis,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/8/9",Paragraph,1,,"Serpentes diu vivunt etiam sine cibo, ut dicit Aristotiles. Et tante efficiuntur longitudinis dierum, ut deposita vetere tunica, senectutem deponere et iuventutem reddire perhibeantur. Unde et serpentum tunice nuncupantur exuvie, eo quod, quando senescunt, eas exuunt. Quibus exutis, in pristinam redeunt iuventutem. Et ideo eorum pellicule sic exute dicuntur exuvie et induvie, eo quod exuuntur et loco ipsarum alie iterum induuntur, ut dicit Hysidorus libro duodecimo. Modus autem renovacionis ipsius anguis satis videtur mirabilis. Nam, ut dicit Plinius, anguis se senciens morbo vel senio agravatum pluribus diebus a cibo abstinet et ieiunat, ut sic pellis eius a carne facilius relaxetur. Deinde, gustata quadam herba amara, vi herbe provocatur ad vomitum et sic evomit humorem vipulentum vel virulentum, qui fuit causa sue infirmitatis et defectus. Tandem, ut cutem rigidam temperet et mollificet, in aqua se balneat et humectat, et sic, angustam rimam petre alicuius seu cavernam querens, per rimam angustam intrat et cum quadam violencia transiens ab exuviis prorsus se descorticat ac denudat. Et tandem soli expositus se dessicat et in carnis superficie novam cutem recuperat. Resumptis vero viribus, videt clarius, incedit et repit forcius ac comedit avidius quam ante deposicionem exuvie faciebat.",Aristoteles,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/8/9",Paragraph,2,,"Istam renovacionis formam exprimit Plinius et Avicenna, qui dicit cum Aristotile quod tyrus serpens deponit senectutem, id est, senectam pellem, primo usque ad oculos, deinde usque ad collum, et sic paulatim se expoliat totaliter infra diem, ut dicit libro decimo quarto.",Plinius maior,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/8/9",Paragraph,3,,"Item dicit Dyascorides quod hyemali tempore latitant serpentes in tenebris et cavernis, ubi ex diurna obscuritate loci earum visus hebetatur. Vernali igitur tempore, quando incipiunt exire de cavernis, senciunt caliginem; sed pro remedio querunt herbam feniculi vel radicem, cuius pastu contractam excuciunt cecitatem. Nec fraudatur a remedio testudo visceribus pasta anguis. Cum enim a<d>vertit venenum serpere, querit origanum, cuius gustus contra virus anguis invenit medicinam.",Dioscorides Pedanius,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/8/10",Paragraph,1,,"Item Hysidorus libro duodecimo capitulo quarto : Pittagoras, inquit, asserebat de hominis medulla mortui, que est in spina dorsi, anguem procreari. Quod et Ovidius tangit dicens: Sunt qui, cum clauso putrefacta spina sepulcro,mutari credant humanas angue medulas, et cetera. Quod si creditur, merito evenit ut, sicut per serpentem mors hominis accidit, ita per mortem hominis moriturus serpens procreetur, ut dicit Hysidorus. Item dicit Plinius libro decimo capitulo quadragessimo sexto : Anguem, inquit, ex medulla spine hominis gigni accepimus. Multa enim occulta et ceca origine perveniunt, eciam in quadrupedum genere, et cetera.",Isidorus Hispalensis,Etymologiarum sive Originum Isidori libri XX
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/8/11",Paragraph,1,,"Interiora et intestina serpentum sunt similia intestinis animalium ovancium quadrupedum; non tamen habent testiculos, sed habent vias, sicut sunt vie piscium, et matrices habent longas et divisas. Et eius sunt interiora longa et stricta secundum longitudinem corporis. Et lingue serpentum sunt nigre, longe et subtiles et in duo scisse et aliquando acute. Et propter hoc multum exeunt et sunt faciles ad movendum.Et venter serpentis longus est et strictus, similis intestino amplo. Et illud intestinum assimilatur intestino canis. Et habet post ventrem parvum intestinum perveniens usque ad exitum superfluitatis. Et habet cor prope collum, simile reni in aspectu. Et post cor eius pulmo, in quo sunt partes nervose, subtiles et volutte, dependentes a corde. Et post pulmonem est epar, longum et extensum. Et super illud fel, sicut in piscibus maioribus; sed in minoribus est fel super intestina. Et splen in serpentibus parvus est et rotundus. Item habent vias et intestina, a quibus aliquando exit superfluitas; sed non habent viam exitus urine, quia vesica carent.Anguium dentes sunt acuti, recurvi aliquantulum et coniuncti, divisi tamen secundum serram. Et habent serpentes costas triginta, secundum numerum dierum mensis. Et dicitur quod accidit serpentibus quod accidit pullis hirundinum, ut si aliquis perforaverit eis oculum et eruerit eum, visus iterum revertetur. Et caude serpentum, sicut lacertorum, crescunt postquam abscisse sunt.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/8/12",Paragraph,1,,"Angues omnes sive serpentes ovant primo interius et deinde, non simul sed paulatim, eiciunt ova ex quibus generantur animalia exterius, excepto tyro, scilicet, vipera. Tyrus enim serpens, ut dicit Aristotiles libro tercio, generat animalia interius, sed primo ovat interius et ex illis ovis animalia interius generantur. Et ideo dicitur ibidem quod matrix aliorum serpentum est longa secundum creacionem corporis. Et incipit matrix earum a parte inferiori et procedit superius ex utraque parte spine. Et dividitur in duas partes, habens quasi parietem inter illas. Et ideo sunt ova in matrice. Et non ovat serpens omnia simul, set successive.Angues, secundum Aristotilem libro quinto, tempore coytus ita se ad invicem applicant et involvunt ut putet aspiciens quod sunt unum corpus habens duo capita. Item Aristotiles libro septimo : Serpens, et maxime tyrus, quando transglutit avem vel aliquid aliud, primo se erigit et postea se restringit, quousque perveniat interius quod transglutit. Et hoc est quia eius stomachus parvus est et subtilis. Et possunt serpentes diu vivere sine cibo. Quod patet ex serpentibus quos custodiunt venditores.Angues, secundum eundem in eodem, involvuntur ad invicem quando conveniunt ad coytum et amorem, quia non habent virgam neque testiculos. Carent enim virga, quia non habent crura, et carent testiculis propter longitudinem corporis. Et, si haberent eos, infrigidaretur sperma propter tardacionem sui exitus, et sic esset minus conveniens generacioni. Item secundum eundem libro decimo octavo : Non accidit generacioni serpentum error et monstruositas nisi raro. Et hoc accidit propter figuram matricis que longa est et erecta atque stricta. Unde et ova serpentum sunt disposita secundum aciem, propter longitudinem, in matrice.",Aristoteles,De animalibus Aristotelis
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/8/12",Paragraph,2,,"Has et multas alias proprietates anguium et naturas recitat Aristotiles, quas prosequi per ordinem longum esset. Sed hec dicta in generali nunc sufficiant. De usualibus eius proprietatibus et omnibus fere notis infra dicetur in littera S et infra De aspide. Et in tractatu speciali De animalibus de hiis omnibus disseretur. Et in tractato De piscibus consimili modo infra.",Aristoteles,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/8/13",Paragraph,1,,"Anguis quando est vorax parum bibit, secundum Aristotilem et Avicennam. Comedit autem libenter carnem et suggit eius humiditatem, sicut aranea suggit muscas. Item transglutit ova avium et pullos vivos. Et quando transglutit ea, reducit ea ad posteriora sua et expellit ipsa et non permittit ut in ventre morentur.",Aristoteles,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/8/13",Paragraph,2,,"Item secundum Aristotilem libro octavo : Angues multum diligunt vinum et lac et ideo de ventre hominis possunt extrahi odore lactis, ut dicit Dyascorides.",Aristoteles,De animalibus Aristotelis
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/8/14",Paragraph,1,,"Anguis timet hominem denudatum, secundum Hysidorum, nec audet eum contingere, quamvis exiliat in vestitum. Item secundum Aristotilem libro octavo : Galielem, id est; mustellam timent angues et mustella impugnat angues et munit se contra ipsas pastu rute. Pugnat autem precipue contra angues comedentes mures, eo quod ipsa venatur mures. Et odor rute fugat angues. Illa vero que fugant angues sunt huiuscemodi que sequntur: sputum hominis ieiuni, si transgluciatur a serpente, nocet ipsis secundum Plinium. Item secundum Avicennam in secundo tractatu secundi libri Canonis.",Isidorus Hispalensis,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/9/1",Paragraph,1,,"Apera ferocitate vocatus est, secundum Hysidorum, F littera sublata et P subrogata. Unde et apud Grecos syagros, id est, ferus, dicitur. Omne enim quod ferum est et immite abusive agreste vocamus. Dicitur autem a Latinis verres, eo quod grandes habeat vires, secundum Hysidorum in undecimo libro. Aper autem, secundum Plinium, adeo sevus est et ferus, quod castratus vix se exibet mansuetum, contra omnium animalium naturam. Adeo eciam ferus est quod mortem quasi parvi pendens venatoris ferro intrepidus se infigit. Porcus dicitur quasi spurcius, id est, vilis, vel quasi spurius, quia fetidus et vilis et sordidus, spurciciis et fecibus se immergens. Femine dicuntur sues, quasi pascua subingentes, id est, subacta terra cibaria requirentes, secundum Hysidorum libro duodecimo.",Isidorus Hispalensis,Etymologiarum sive Originum Isidori libri XX
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/9/2",Paragraph,1,,"Aprisinest magna feritas et crudelitas quando sunt in amore, secundum Plinium in octavo libro et capitulo quinquagessimo quinto. Quia tunc pro uxoribus atrociter pugnant, ungulis terram scalpunt, setas erigunt, culmos vibrant et quaciunt, furiam pecoris horrendo grunitu maxime tunc ostendunt, parum tunc comedunt, post feminas tunc discurrunt. Tunc attenuantur quam plurimum et macrescunt. In horrendis et umbrosis vallibus et nemoribus mansiones querunt, ubi custodiunt fetus suos. De radicibus et arborum silvestrium fructibus vivunt. Quando venatorum insultus vel luporum impetus presenciunt, filios precedunt. Et si eis non patuerit locus fuge, pro filiorum defensione periculo se exponunt.Femine aprorum post partum sunt aspere et crudeles et crudeli morsu filiorum suorum dilaniantur invasores. Item apris maribus est in coytu asperitas nimia, secundum Plinium libro octavo. Item apris maribus nonnisi anniculis est generacio, secundum Plinium, et non inveniuntur inCretainsula nec inAfrica, sicut ferrus.",Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/9/3",Paragraph,1,,"Aper in latere dextro habet os durissimum, latum et spissum, quod semper opponit venabulo venatoris. Nam osse illo utitur pro clipeo ad se protegendum, presenciens sibi bellum aut periculum imminere, secundum Plinium et Avicennam, et arcuato corpore agreditur venatorem.",Plinius maior,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/9/4",Paragraph,1,,"Aper culmos habet duros in ore et aduncos, id est, curvos, fortes et acutos, cum quibus omnino sibi resistentem ferit crudeliter atque dure. Culmos enim utitur pro gladio ad adversarium impugnandum. Cum enim presentit sibi bellum, culmos fricat ad arbores, ut experiatur an culmos habeat hebetatos. Quos si senserit hebetatos, origanum querit et masticat, ut eius virtute culmos mundificet et confortet, ut dicit Avicenna.",Avicenna,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/9/4",Paragraph,2,,"Aper autem ledit sursum feriendo, et ideo prostratum parum potest ledere aut iacentem. Femina vero parum ledit stantem. Dum autem irascitur et pugnat, ore spumat. Similiter dum luxuriat cum uxore, secundum Plinium.",Plinius maior,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/9/4",Paragraph,3,,"Dicit eciam idem Plinius in quinto libro quod porcus agrestis multum diligit radices et findit culmis terram et radicem, et impinguatur quando quiescit per sex dies, et maxime quando parum potat. Item apris inIndiacubitales dencium flexus gemini ex rostro procedunt et totidem a fronte, sicut vituli cornua, exeunt, secundum Plinium libro octavo. Item, secundum eundem in undecimo libro, maribus plures dentes sunt quam feminis. Caude vero ut ursi. Item ibidem : Aprorum sanguis non inspissatur.",Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/9/4",Paragraph,4,,Idem Phisiologus : Dens apri dum vivit acumen retinet ferri; mortuo vero vim incisionis amittit dens detractatus.,Missing author,Physiologus
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/9/5",Paragraph,1,,"Aper preliatur cum lupo, sicut dicit Plinius, quia ipsum odit naturaliter; nam lupus insidiatur filiis suis et sepius rapit eos. Et ideo, ut dicit idem libro decimo quarto, dedit natura apro culmos ad defendendum feminas et filios suos; quia femine sunt debiliores in se et peioris complexionis. Unde et mares sunt audaciores et vires habent feminis forciores. Femina tamen sevit irata et ledit fodiendo et dentibus mordendo ac dilaniando. Quando venatorum insultus vel luporum impetus incipiunt presentire, precedunt filios, ut est dictum. Et si eis non patuerit locus fuge, pro filiorum defensione multis periculis se exponit.",Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/9/5",Paragraph,2,,"Verumptamen quando debet aut expedit dimicare, atritu arborum indurat costas proprias, secundum Aristotilem, et in luti volutabro se involvit; deinde costas luteas exsiccat ad solem et inter pilos lutum conglutinat et inviscat, ut sic adversariorum ictus forcius sustineat in conflictu. Os autem dextri lateris opponit adversariis more scuti et arcuat se ut ictus recipiat in eodem. Ex adverso autem et indirecte percutit miro modo, ita ut ensis pocius quam dens in adversarium findere videatur.",Aristoteles,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/9/5",Paragraph,3,,"Item dicit idem Plinius libro quinto quod porcus agrestis multum diligit radices: culmis incidit terram et fodit et findit radicem cum culmo et impinguatur quando quiescit per sexdecim dies et maxime quando parum potat, sicut eciam superius fuit dictum.",Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/9/5",Paragraph,4,,"Femine aprorum post partum sunt aspere et crudeles ac crudeli morsu filiorum suorum dilaniant invasores, secundum Plinium in libro De historia naturalis. In tantum autem aliquando apri preliantur, ut unus aut ambo moriantur. Ursus eciam pugnat cum porcis agrestibus. Aper est nimis iracundus et insipiens nec bonorum morum doctrinam suscipiens, secundum Aristotilem, eciamsi castretur.",Plinius maior,Historia naturalis Plinii maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/9/5",Paragraph,5,,"Apri quoque femina castratur, ita quod non indigeat coitu, ut cito impinguetur; sed prius biduo ei cibus prohibetur. Item Plinius in undecimo libro : Apri hedera sibi medentur cum percuciuntur et cancros pascendo mari eiectos. Item idem in decimo libro : Apros et cervos mitigari durum est, nisi forte ab infancia educentur.",Plinius maior,Historia naturalis Plinii maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/9/5",Paragraph,6,,"Item, ut habetur in libro De natura rerum, si mane, antequam mingat, aper a venatoribus impetatur, de facili lasatur; si vero ante vel interim urinam fecerit, difficulter capture cedit; verumptamen eciam lassatum non cedit, sed posterioribus subsistit et atrocitate rigida lassitudinem dissimule, duellum offerens venatori. Ferire tamen hominem vel invadere non presumit, nisi prius ab illo ictum acceperit. Caveat autem homo sibi, quia, nisi primo ictum pungentis cuspidis letale vulnus inter armum et laterales costas dederit, periclitari de vita poterit, nisi forte iuxta ad refugium arborem inveniat, quam ascendat, aut in humiliori loco reliqua terre planicie totis membris se premat; aversi enim ac recurvi dentes bestie non possunt quenquam nisi elevatum ac rectum attingere. Sustinebit tamen pedum illius conculcacionem quousque sic iacencia a proximo succurratur.",Missing author,Liber de natura rerum Thome Cantimpratensis
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/9/5",Paragraph,7,,"Aper cunctas bestias precedit auditum. A dextrix habet os in modum scuti, quod venabulis et machete opponit. Et, ut dicit Phisiologus, aper agitatus cum fugire cogitur, ictum non repetit.",Missing author,Physiologus
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/9/6",Paragraph,1,,"Aprina caro, secundum Ysaac, magis est sicca et minus frigida quam caro porcina domestica. Hoc autem est propter motus sui continuitatem et victus siccitatem et aeris cui exponitur caliditatem. Hac eciam de causa pinguedo eius est durior et caro delicacior ad edendum. Propter hoc eciam verres domestici vehementer agitantur et eciam verberantur antequam occidantur, ut eorum carnes teneriores et sapidiores ex motus violencia efficiantur.",Isaac Iudeus,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/9/7",Paragraph,1,,"Aprivero urina, ut dicit Plinius libro vigessimo octavo capitulo decimo, medetur viciis aurium, si cum oleo roseaceo misceatur. Similiter et fel eius. Item apri cerebrum, secundum eundem, contra serpentes laudatur cum sanguine. Iecur eciam, inveteratum cum ruta, potum ex vino. Adeps quoque cum melle resinaque. Simili modo et iecur inveteratum et cerebrum vino potum. Item cerebrum apri vel sanguis verendorum medetur crabunculis vel carbunculis. Item letargicos excitat.",Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/9/7",Paragraph,2,,"In iecore femine apri inveniuntur lapilli, qui, contriti et in vino poti, calculos pellunt. Apri pulmo ebrietatem arcet assus, eo die a ieiuno sumptus. Fel aprinum strumas discurrit. Lyenem quoque sedat potum. Idem cum adipe pulmo et impositus perniones sanat. Ulcera quoque serpencia sanat fel aprinum cum resina et cerusa. Cinis maxillarum apri sanat ulcera que serpunt. Idem quoque confert fracturis lardum eius elixum atque circumligatum miraque celeritate solidat. Apri urina et ipsa vesica pro cibo sumpta vesice calculorumque cruciatibus medetur, si prius utrumque fumo maceretur. Item apri vesica, si assa mandetur, urine cohibet incontinenciam. Ydropicis auxiliatur apri urina vel eciam vesica paulatim in potu data, efficacius quando aruerit cum vesica sua. Item apri urina ex aceto prodest comiciali morbo.Prodest eciam testes aprinos bibisse ex equino lacte vel ex aqua. Urina quoque apri in vitro servata aurium dolori viciisque medetur. Denique tam gravis est apri urina ut effugere non sufficiat nisi egesta ac ea velut devictus opprimatur; unde illa exuri eos traditur.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/9/7",Paragraph,3,,"Aprini fimi cinis insparsus pocioni tepidi vini dyssintericis medetur. Luxatis quoque valet idem fimus verrisque spuma recens ex aceto. In fimo quidem suis que non peperit est usus efficacior; in apris quoque multo prestantior. Usus axungie valet ad emolliendas et calefaciendas, discuciendas, purgandasque confricatis membris itinerum lassitudines. Item ex libro De natura rerum : Fimus apri recens et calidus precipuum est remedium contra fluxum sanguinis e naribus.",Missing author,Liber de natura rerum Thome Cantimpratensis
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/9/7",Paragraph,4,,"De apro eciam dicit Dyascorides quod eius fimus desiccatus et cum aqua vel bibitus eiicientibus sanguinem singulare remedium est. Lateris dolores cum aceto curat, ossa fracta consolitat et confirmat.",Dioscorides Pedanius,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/1",Paragraph,1,,"Apes dicte sunt vel pro eo quod se pedibus invicem alligentur, secundum Hysidorum, vel quia sine pedibus nascuntur; nam postmodum et pedes et pennas accipiunt.",Isidorus Hispalensis,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/1",Paragraph,2,,"Apis est animal anulosi corporis, habens membrum vel aditamentum ab ore exiens, per quod gustat et cibum attrahit ac recipit. Sanguine caret. Dentes aliorum animalium dissimiles habet. In commitatu volat et est levis corporis habetque quatuor alas. Duo pedes habet in dextera et duos in sinistra, nec plus quam quatuor habet ne volatum suum prohibeat. Hoc animal non recipit aerem, id est, non hanelat. Animalia multos cibos comedencia sunt diversi corporis et coloris in parte maiori. Ideoque color apum est unus, color autem vesparum diversus. Comedunt mel, maxime in neccessitatis tempore; unde, quando incipiunt infirmari, apparet mellis diminucio, quia videlicet comedunt ex eo nec reparant ipsum. Bonos odores diligunt et aquis currentibus delectantur.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/1",Paragraph,3,,"Item Plinius undecimo libro : Aculeum apibus natura dedit, ventre conservatum, ad unum ictum. Hoc infixo, quidam eas statim emori putant, aliqui vero non. Gaudent vero plausu tinnituque eris eoque convocantur. Idem in libro trigessimo : Apes in melle mortue ulcerum labra duriora emolliunt.",Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/1",Paragraph,4,,"Item: Apes mundiciam diligunt, secundum Aristotilem et Plinium ; frigus et fetorem ac fumum odiunt. Gregatim volant. Circa opus suum sollicite sunt et occiosas abiciunt. Exterius aspere, interius dulcedinem habent. Cito leduntur et ledunt. Amisso aculeo, inutiles sunt.",Aristoteles,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/2",Paragraph,1,,"Apibusinter omnia insecta principatus existit, secundum Plinium libro undecimo, solis ex eo genere hominum causa genitis. Mella contrahunt succumque dulcisimum ac subtilissimum et saluberrimum, favos et ceram confingunt, similem ad usus vite laborem tolerant, opera conficiunt semperque concilia, primatum ac duces gregatim habent. Quodque mirum est maxime, mores habent nichilque noverunt quod non sit commune.",Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/2",Paragraph,2,,"Item Aristotiles : Apis, plus quam animalia cetera munda, stercus suum eicit in volando, quia multum fetet; odor enim fetidus apes gravat, bonus autem eas delectat. Item Ambrosius : Apes quasi quandam rem publicain curare videntur. Hee sole in omni genere animancium communem omnibus sobolem habent, unam incolunt mansionem, communis omnibus labor est, communis cibus, communis fructus generacio.",Aristoteles,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/2",Paragraph,3,,"Item ex libro De natura rerum : Apes ceteris animalibus preeminent dignitate et utilitate, nobilitate vigent et agilitate, strenuitate, animositate, ingenii subtilitate, laboris subtilitate; omnibus virginalis integritas corporis, que subito maximum filiorum examen emitit. Sole communes natos, communia tecta urbis habent magnisque agitant sub legibus avum vel patriam sole ac certos movere penates ventureque hyemis memores, estate laborem experiuntur et in medium quesita reponunt. Querendo victum invigilant et federe pacis exercentur agris. Pars inter septa domorum narcisi lacrimam et lentum de cortice gluten. Prima favis ponunt fundamina, deinde tenaces suspendunt ceras, alie spe gentis adultos educunt fetus, purissima mella stipant et e liquido distendunt nectare cellas. Sunt quibus ad portas cecidit custodia forti inque vicem speculantur aquas et nubila celi aut honera capiunt venientum aut, agmine facto, ignavum fucos pecus a presepibus arcent. Omnibus una quies, operum labor omnibus unus.",Missing author,Liber de natura rerum Thome Cantimpratensis
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/3",Paragraph,1,,"Apis, cum infirma sit corpore, valida est vigore sapiencie et virtutis, secundum Ambrosium in Exameron. Quis enim architectus apes docuit ex anima discreta laterum equalitate ac tenues inter domorum septa ceras suspendere, mella stipare et intexta floribus horrea nectare quodam distendere?",Ambrosius Mediolanensis,Hexameron Ambrosii Mediolanensis
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/3",Paragraph,2,,"Item Aristotiles : Apes ab remotis senciunt, quod non nisi ex subtili sensu faciunt. Quedam ad operacionem in principio diei exeunt, alie quiescunt, deinde volant et exeunt similiter ad operandum; cum autem revertuntur, vociferantur prius, deinde paulatim quiescit earum strepitus, deinde una earum remanet volans et circuens, ut quasi iam esset tempus dormiendi significet; deinde quiescunt simul omnes.",Aristoteles,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/3",Paragraph,3,,"Maxime habent intelligencie subtilitatem <....>hyeme cognoscunt, quia tunc non exeunt, ut volunt, ab alvearibus, sed intra vagantur; sicque futuram pluviam custodes agnoscunt. Cumque intra alvearia pendent ex sese, significatur quod ab alveari descendere volunt. Omnes autem stercus eiciunt in volando vel in parva propria sibi domo.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/3",Paragraph,4,,"Item Plinius libro undecimo : Itaque quantulum esse potest in tantulis estimemus ingenium in eis. Conduntur hyeme, nam inde sibi vires sumunt ad pruinas et nives Aquilonumque flatus perferre. Conduntur autem tercio Ydus Octobris vesperi, scilicet, ab occassu Virgiliarum stellarum, et latent ultra exortum. Ante fabas florentes exeunt ad opera et labores, nullusque cum per celum licuerit ocio perditur dies.",Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/3",Paragraph,5,,"Primum favos construunt, ceram fingunt, hoc est, domos cellasque faciunt, deinde sobolem, postea vero mellem. Ceram ex floribus, melliginem e lacrimis arborum que glutinum pariunt cerille. Secundos flatus captant; et, si exoriatur procella, apprehensis lapillis, pondisiculos liberant. Iuxta vero terram evacuatis vepribus volant.Mire in eis observaciones operis; cessancium inerciam notant more castrorum et morte castigant. Mira quoque operis mundicia amoventur de medio omnia, male quia iacent spurcissime inter opera. Quin et operancium excrementa intus, ne longius recedant, in unum congesta locum, turbidinis diebus, et operis ocio congerunt. Cumque advesperascit, in alveo minus ac minus strepunt, donec una circumvolet eodem quo excitavit murmure, quasi quietem imperantis capere, castrorum more, et tunc omnes repente conticescunt. Quodque mirum est, mores habent nichilque noverunt nisi commune.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/4",Paragraph,1,,"Apesnullo concubitu miscentur nec libidine resolvuntur nec partus doloribus quaciuntur, sed integritatem corporis virginalem conservantes, subito maximum filiorum examen emittunt. Hiis Ambrosii verbis contradicere videntur sermones Aristotilis, secundum aliquos.",Ambrosius Mediolanensis,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/4",Paragraph,2,,"Plinius ubi supra : Apes quomodo fetus progenerent, magna inter eruditos fuit discrepacio; harum enim coytus nunquam est visus. Plures existimaverunt opportere confingi compositis floribus et aliqui coytu unius, qui rex in examine quolibet appellatur ipsumque solum marem esse, precipua ne fatiscat, id est, deficiat, magnitudine. Fit autem in favis quibusdam qui vocatur clavus, amare duricia cere, cum fetum inde non <eduxere>morbo vel ignavia sive naturali <in>fecunditate: hic est abortus apum.",Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/4",Paragraph,3,,"Item Aristotiles : Nos dicimus quod apes ex apibus generantur quando coeunt ad invicem et reges generantur ex regibus aut ex kanke et hiis qui dicuntur femine apum. Apes assimilantur regibus in aculeo et vigore; kikenes autem regibus in magnitudine; quod si aculeum haberent, reges essent. Neccessario vero debent esse reges ex aliquo; cumque non sunt ex apibus neque ex kikenes; neccessario debent esse apes ex regibus.",Aristoteles,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/4",Paragraph,4,,"Ex apicularum coitu vermis ovis similis erit, et non generabitur ab eis aliud animal, sed sic remanebit. Itaque fetus apum nec suo generi assimilantur nec ab eo diversantur, quia vermes ab eis egrediuntur. In prima creacione apum et similium est pars inferior parva, superior magna. Nec accidit monstruositas api nec vespe, quia quilibet earum pullus est in foramine per se.Quoniam ergo reges creati sunt propter convenienciam generacionis, semper remanent intra domos et nichil operantur et habent magnum corpus propter generacionem. Alioquin nisi generacio apum esset ex eis, non dimitterentur intra domos et nichil operantes. Kakines autem sunt mares apum occiosi, quia non habent membrum conveniens pugne, propter gravitatem corporis. Apes vero magnitudine medie sunt inter istos duos modos, et secundum hunc modum convenientes sunt creacioni pullorum. Sicut autem accidit leene quod parit quinque filios, deinde pauciores quousque perveniatur ad unum, sic accidit regibus apum quod primo generant multos, postea paucos, quia diminuuntur superfluitates que sunt in corpore. Quod autem apum generacio sit ex coytu, scilicet, inter reges et apes, signum est quia in foraminibus domorum inveniuntur.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/4",Paragraph,5,,"Item Hysidorus : Apes, ut supra dictum est, uno modo dicuntur eo quod sine pedibus nascuntur; nam, posteaquam nate sunt, et pedes et pennas accipiunt. Has vero plerique experti sunt de boum cadaveribus nasci; nam pro eis creandis vitulorum occissorum carnes verberantur, ut ex putrefacto cruore vermes creentur qui postmodum apes efficiuntur. Item ex libro De natura rerum : Apes ex corio taurino recondito in terra nascuntur; ex corio autem asini vespe; ex stercore muscarum menta et ex atriplicibus rane et ex aere infecto hanelitu hominis culices.",Isidorus Hispalensis,De natura rerum
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/5",Paragraph,1,,"Apese foliis atque herbis ore suo polen legunt subitoque maximum examen filiorum emittunt. Et cum aves cetere vix in anno fetus singulos edant, apes geminos creant et duplici fecunditate perponderant, secundum Ambrosium in Exameron. Item Aristotiles : Pluvialibus annis multiplicantur valde pulli apum, quia propter humiditates multiplicantur superfluitates corporibus regum. In annis temperate complexionis diminucio fit in pullis. Fertur autem quod, cum amittitur in aliquo loco pullus, rector subito querit ipsum quousque inveniat; quia cognoscit eum ex odore ipsius. Kikin et coz inter apes nichil faciunt, sed aliorum operaciones corrumpunt. Ideoque bonos apes vincunt et eorum rectores interficiunt, quoniam illi pullos apum extrahunt.",Ambrosius Mediolanensis,Hexameron Ambrosii Mediolanensis
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/5",Paragraph,2,,"Apes quidem postquam ceram faciunt, pullificare incipiunt. Cumque pullificant non prohibentur quin adunentur in eadem cera pulli et mel ac kikines, id est, mares apum. Rex apum non exit alvearia nisi cum apum stipatu magno et ipse est medius. Exit autem tribus diebus antequam pulli exeant, deinde pauce apes exeunt et circa alvearia volant. Cumque adunabuntur pulli, volabunt et separabunt inter se ibitque caterva una cum quolibet rege. Item Plinius ut supra: In extremis autem favi aliquando nascuntur apes grandiores que ceteras fugant. Ruptis autem membranis, que singulos apum cingunt pullos, apum ovorum modo emergit agmen universum; porro fetus intra dies quadraginta quinque peragitur. Protinus autem editi quadam disciplina cum matribus operantur regemque iuvenem equalis turba comittatur. Reges inchoantur plures, ne postea sobole<s> ex hiis desit, cum adulta esse ceperit. Concordi suffragio deterrimos neccant, ne agmina distrahant.",Plinius maior,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/6",Paragraph,1,,"Apumin genere, sicut in ceteris anulosis, minus est mas et maius femina, secundum Aristotilem. Femina vero rectoris dupla est ad apem meliorem. Mares aculeis carent et quandoque quasi aculeo pungere volunt, sed non possunt. Apes autem mares interficiunt cum angustiatur locus in quo sunt; multitudo namque masculorum in alveari non facit eas magis negociosas. Corpora iuvenum in apibus mollia et veterum dura. Genus apum quod est forte facit mel durum. Et dicitur quod sunt iuvenes apum quia non exercentur in arte. Preterea iuvenes, nequaquam pugnant fortiter sicut veteres.",Aristoteles,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/6",Paragraph,2,,"Item Plinius ubi supra : Quidam apes existimant progenerari ex coytu unius qui rex in quolibet appellatur examine et hunc solum esse marem, precipua ne fatiscat, id est, deficiat, magnitudine, ideoque sine illo fetum non edi et apes reliquas tanquam marem feminas, non tanquam ducem, commitari.",Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/6",Paragraph,3,,"Item ex libro De natura rerum : Dicitur quod, si rector apum vivus fuerit, mares erunt intus cum feminis. Denique mares, cum sunt solitarii, ocupant domos plures domibus apum et quandoque mares faciunt sibi multociens domos. Meliusque stat apibus quando pauci secum masculi sunt, quoniam apes magis negociosas non faciunt.",Missing author,Liber de natura rerum Thome Cantimpratensis
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/6",Paragraph,4,,"Corpora iuvenum apum mollia sunt et veterum dura. Iuvenes eciam apes nequaquam fortiter pugnant sicut et veteres. Apes autem senes dulcius mellificant quam iuniores, quoniam experienciam habent.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/7",Paragraph,1,,"Apes, secundum Ambrosium in Exameron, regem sibi ordinant, non forte sed iudicio. Et, quamvis sub rege posite, tamen libere sunt, quia prerogativam iudicii tenent et fide devocionis affectum et regem tanquam ipsum a se constitutum diligunt. Hic autem rex nature claris formatur insignibus, ut ex magnitudine corporis prestet et ipse, et, quod in rege precipuum est, morum mansuetudine. Nam, etsi habet aculeum, eo tamen non utitur ad vindicandum. Sunt enim leges nature non litteris scripte sed moribus impresse, ut leniores sint ad puniendum, quia maxima potestate pociuntur. Sed apes, que legibus regis non obtemperant, penitencie condempnacione se ipsas multant ut aculei sui vulnere moriantur. Denique ipsum regem suum summa proteccione defendunt et pro eo perire pulcrum putant.",Ambrosius Mediolanensis,Hexameron Ambrosii Mediolanensis
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/7",Paragraph,2,,"Incolume rege, iudicium mutare nec mentem inflectere nesciunt; eo autem amisso, fidem servandi muneris derelinquunt ipseque sua mella diripiunt, eo quod is interemptus sit qui principium muneris habuit. Nonnulli vero Sarmatarum populi tantam apes devocionis reverenciam observant, ut nulle e domibus exire audeant nec aliquos adire pastus, nisi rex fuerit egressus et volatus sibi vendicaverit principatum.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/7",Paragraph,3,,"Item Aristotiles : Apes sicut et grues habent sollicitos circa se reges, quibus sunt obedientes. Rectores apum duorum sunt modorum: melior rubeus est, alius vero niger. Femina rectoris dupla est ad apem que melior est. Si rex de alvearibus ceciderit, apes subito ipsum erigunt ac sub ipso sustentamentum ponunt. Domus in quibus manent reges non sunt nisi in fine, eorumque numerus non est multus. Apes sunt ex regibus et reges per se generantur. Quoniam autem reges, ut dictuin est supra, creati sunt propter generacionis convenienciam, semper remanent intra domos et nichil operantur habentque magnum corpus propter generacionem.",Aristoteles,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/7",Paragraph,4,,"Hii quasi patres percuciunt et trahunt apum mares; bonum est enim ut filios occiosos castigent patres. Sunt autem pauci reges et apes que generantur ab eis, quoniam in prima vice generant multos et in secunda paucos, eo quod superfluitates que sunt in corpore diminuuntur. Reges apum non exeunt alvearia nisi cum omnibus apibus. Et si amittatur apicula, querit eam rector donec inveniat. Si rector deficit, moriuntur. Si fatigatur rector apum volatu, circa ipsum precipue quoque moriuntur apes. Si fuerint rectores multi, aliquando regem suum dimittunt et ad regem qui pluribus preest transfugiunt. Et insequitur rex primus eas ipsumque interficiunt.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/7",Paragraph,5,,"Item Seneca in libro De clemencia : Apes iracundissime ac corporis captu pugnatissime sunt, secundum Senecam in libro De clemencia, et aculeos in vulnere relinquunt. Rex ipse sine aculeo est; natura ei telum detraxit et iram eius inhermem reliquit. Exemplar hoc magis regibus vigens: pudeat ab ex<i>guis animalibus mores non trahere, cura tanto moderacior animus hominum esse debeat quanto vehemencius nocet.",Seneca Lucius Anneus,De clementia Senece
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/7",Paragraph,6,,"Item Plinius in undecimo libro : Rege a peste consumpto, meret plebs ignavo dolore: non cibos convehunt, non procedunt, sed tristi murmure circa corpus eius glomerantur et, nisi subveniantur, fame moriuntur. Apum fetus educti quadam disciplina protinus cum matribus operantur regemque iuvenem equalis turba comitatur. Huic breviores penne, crura recta, nigrior in fronte macula quodam candidior dyademate.",Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/7",Paragraph,7,,"Multum quoque diferunt a vulgo reges nitore. Ne constat inter auctores an rex solus nullum habeat aculeum, magestate tantum armatus, an dederit quidem eum natura sed tantum illi nagaverit usum eius. Hoc autem constat: imperatorem aculeo non uti miraque circa eum obediencia plebei. Cum procedit, una est totum examen et circa eum comglobatur: cingit et protegit et cerni non patitur. Reliquo tempore, cum in labore est populus, ipse intus opera circumit, exhortanti similis, solus immunis. Circa eum quidam satellites lictoresque assidui custodes. Foras procedit auctoritate nonnisi migraturo examine. Idque aliquibus diebus intelligitur aut murmure intus strepente, tempestivum diem eligencium apparatus indice.Si quis alam ei detruncet, examen non fugiet. Cum processerit qua cupit, se illi proximas in officio conspici gaudent. Fessum humeris sublevant; validius fatigatum, et toto portant. Si qua lassata defecerit vel aberraverit, odore persequitur. Et ibi cunctorum castrorum sunt ubicumque ille consederit. Semper duce previo totum agmen tenetur. Quo amisso, agmen ad alios migrans dilabitur; esse utique sine rege non possunt. Invite autem eos, cum fuerint plures, interimunt; pocius nascencium domos dirimunt.",Auctores,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/8",Paragraph,1,,"Apumquedam sunt rustice et silvestres, secundum Plinium, que horrido aspectu, iracundiores, sed opere et labore prestanciores. Sunt et urbane, quarum duo genera: obtime sunt breves varieque et in rotunditate compactiles; deteriores vero longe, quibus similitudo vesparum. Deterrime autem ex hiis pilose. In ponto quedam apes albe sunt que bis in mense mella faciunt. CircaTermodontem fluviumduo sunt genera earum: quedam mellificant in arboribus, alie vero sub terra. Triplici cerarum ordine sunt uberrimi proventus.",Plinius maior,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/8",Paragraph,2,,"Item Aristotiles : Apum plura sunt genera. Apis bona est parva et rotunda, in se densa et constricta; est apis tribi similis, longa; et est koka, lati ventris, magna. Kikam sunt maiores et ponderose, aculeos non habentes.",Aristoteles,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/8",Paragraph,3,,"Apes ille sunt bone que faciunt mel subtile. Forte genus apum facit mel durum. Apes parvi corporis meliores sunt, studiosius hedificant, laboris quoque pacienciores et plus mellificant, pauciores habent mares et mellificant ex floribus montanis faciuntque subtile mel. Habent autem alas subtiles et color earum niger est et sunt quasi combuste.Sunt autem apes solitarie, ociose, que volando per aera, quasi exercentes se cum apibus operosis, intrant alvearia et comedunt mel; sed apes quidem operose pugnant cum occiosis et interficiunt eas. Maxime reges apum hoc faciunt et extrahunt eas de alveariis; melius est enim ut patres castigent filios occiosos. Apes autem ornate de numero sunt illarum que nichil faciunt ex mellibus. Apes provenientes ex hiis que pascunt flores montanos minores sunt ac forciores plusque laboris pacientes; apes vero nascentes ex hiis que<pascunt> flores ortolanos, contrario modo contra se habent.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/9",Paragraph,1,,"Apeslongioris vite sunt, secundum Aristotilem in libro De morte et vita, ceteris animalibus maioribus. Item in libro De animalibus : Apum strepitus est in interiori corporis et non est per spiritum exeuntem, quia non hanelant; harum enim sibilus fit per telam sub pariete in loco abscisionis corporis, id est, divisionis in duo, nec faciunt strepitum nisi volando, scilicet, alas per aerem inter ipsas et corpus cadentem extendendo et contrahendo. Non autem vociferant de nocte.",Aristoteles,De morte et vita Aristotelis
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/9",Paragraph,2,,"Habent eciam apes in rauco vocis sue murmure suavitatem cum pulmonem respirandique usum nequaquam habere prodantur, sed aerio vesice spiramine. Denique, si quis eas oleo casu perfundat, prope necantur, eo quod, obstructis poris, aereum illud spiramen haurire non possunt; continuoque, si quis acetum hiis superfundat, illico reviviscunt, eo quod poros illos obstructos olei humore aperiri dicitur.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/9",Paragraph,3,,"Item Plinius ubi supra : Insectis non vocem sed sonum putant esse in meante spiritu et incluso sonante. Aliqua vero murmur edere ut apes; receptum est enim muscas et apes duobus sub pectore cannis, ipsum, mobili occursante membrana, intus atritu eius sonare.",Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/9",Paragraph,4,,"Itaque, post laborem diurnum, cum advesperascit, ut dictum est, strepunt minus ac minus in alveario, donec una circumvolet quasi quietem capere imperans eo quo excitavit bombo. Gaudent vero plausu erisque tinnitu eoque convocantur. Quo manifestum est hiis quoque finesse sensum auditus.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/9",Paragraph,5,,"Sunt qui apes mortuas reviviscere putant, si intra tectum hyeme serventur, deinde sole verno torreantur. In totum vero amissas reparari putant ventribus bubulis recentibus cum fimo obrutis. Virgilius autem: Corpore iumentorum exanimato natura mutantein alia quedam ex aliis.",Virgilius Maro Publius,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/10",Paragraph,1,,"Apumvita et nutrimentum super terram earumque gustabile proprium est mel, secundum Aristotilem. Diligunt dulcia nec sedent super fetida vel mali saporis et odoris; odor enim fetidus eas gravat et odor dulcis delectat. Ideoque, quia olet, stercus suum volando eiciunt. Item aquas eciam claras et currentes diligunt. Non autem omnino venantur sed operantur ac cibum deponunt. Habent et alium cibum qui kokizon dicitur et ita dulcis sicut ficus; ipsum super crura adducunt sicut et ceram.",Aristoteles,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/10",Paragraph,2,,"Cum autem extrahitur mel de alveari, dimittendum est quod in hyeme ad cibum sufficiat apibus; alioquin alvear dampnabitur; apum enim cibus in hyeme ac vere est ex melle. Parant eciam cibum quandoque in duro marmore quod assimilatur cere. Preterea custodes alvearium propter paucitatem mellis remanentis quandoque cibant apes ex ficubus aliisque dulcibus. Debent autem mel dimittere secundum multitudinem apum, quia, si dimisserint multum, postea non multum operabuntur et, si fuerit modicum, senescent ad operandum.Bibunt autem ex proximo fluvio, si eum habuerint, et non ex alio; alioquin potabunt in alio loco. Nec bibunt quousque pondus eiecerint quod super se afferunt.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/10",Paragraph,3,,"Item Plinius libro undecimo : Apes de cytisi flore nunquam pabula contingere prodit Aristomachus. Idem in libro vigessimo primo : Apum causa oportet serere tymum, rosam, violas, lilium, fabam, papaver et huiusmodi; horum enim florum avidissime sunt et eciam synapis. Quod miremur, quia florem olive non attingunt. Porro si cibus apibus deest, uvas passas siccas vel ficus fusas ad fines eorum ponere utile est vel lanas tinctas prassio vel aqua multa madentes, gallinarum eciam nudas carnes. Idem : Cibi, estate sicca flores tollente, sunt prestandi.",Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/10",Paragraph,4,,"Item Aristotiles : Animalia quidem anulosa dormire manifestum est per hoc quod apes quiescunt, non vociferantur de nocte; nam, si quis applicaverit eis candelam de nocte, videbit eas quiescere. Quedam igitur in principio diei ad operacionem exeunt, quedam donec expergefiant, alie quiescunt, deinde volant et ad operandum simul exeunt ac revertentes vociferantur; deinde paulatim strepitus earum quiescit, donec una illarum remanet volans et circuiens, quia tempus esse dormiendi significat; deinde quiescunt simul omnes.",Aristoteles,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/10",Paragraph,5,,"Item Plinius libro vigessimo primo : Apes a bruma<ad>Arturi exortum aluntur sompno diebus sexaginta sine ullo cibo, et ab Arturi exortu ad equinoccium vernum tepidiore tractu iam vigilant; sed eciam tunc alveo se continent servatosque in id tempus repetunt cibos.",Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/11",Paragraph,1,,"Apesassignatos sedes incolunt, secundum Aristotilem, et domicilia inerrabili arte componunt. Apis est ex animalibus habentibus habitacula, sicut formica et mus et talpa. Apes manent in cavernis in diebus magni frigoris nec de preparato cibo comedunt aliquid. Signum huius est quia, cum a foramine suo exierit aliqua illarum, videtur quasi parvum et nichil est in eius interiori. Manetque post occasum Plyadum usque ad tempus vernum. Deserunt autem domos si mel fuerit modicum. Quodque invenitur in domibus apum aut pulli aut mel aut kikines.",Aristoteles,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/11",Paragraph,2,,"Itaque prius incipiunt ex cera facere domos apum, deinde cum altemon multum fuerit domos regum, deinde domos kikiccio, quando mel fuerit multum. Et incipiunt edificare sub parietibus alvearis supra, ne cessant descendere paulatim donec perveniant ad alvearis yma. Et una domus habet duas portas, quarum una est exterius et alia interius habetque locum interius introitus. Domus autem cere, que sunt cera cooperte, cera plene sunt in maiori parte. Domus autem in quibus manent reges non sunt nisi in fine.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/11",Paragraph,3,,"Item Plinius ubi supra : Apes domos primum plebeis edificant, deinde regibus. Si autem proventus longior speratur, contubernia eciam fuscis adiciuntur: hee cellarum minime. Regias domos imperatoribus futuris in una parte alvei extruunt apes, amplas et magnificas, separatas, cubiculo eminente. Quodsi exprimantur, soboles non gignuntur; sexangule omnes celle a singulorum pedum opere. Solsticio, cum tymum florere incipit, xima precipua est cellarum materia.",Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/12",Paragraph,1,,"Apesmense Aprili locis aptis querende sunt: Palladium libro quinto. Sed loca melliflua indicant apes, si circa fontes frequentissime pascantur; nam, si rariores videbuntur in hiis locis, mellificari utiliter non potest; quodsi frequenter aquantur ubi sunt examina earum, hoc genere possumus invenire ac primo quam longe sunt exploremus aut proxime. Rubricam liquidam brevi vasculo infusam geramus et observamus fontes aut aquas vicinas; tunc dorsa apum bibencium tangat illo liquore tincta festicula atque ibidem moremur: si cito reverse fuerint quas inunximus, hospicia earum proxima esse noscemus; si tarde, spacio longiore submota, quod pro mora temporis estimamus.",Palladius Rutilius Taurus Emilianus,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/12",Paragraph,2,,"Ad proxima facile venies; de longinqua hoc genere perduceris: canne unum internodium cum suis rescindes articulis et in latere aperies; ibi mel exiguum vel de fructu mittes et iuxta fontem pones; cum ad eum convenerint apes atque ingresse fuerint post odorem, foramen police claudes opposito et unam tantum paciens exire; cuius fugam prosequere et ea tibi partem demostrabit hospicii; cumque ipsam ceperis non videre, alteram continuo dimittes et sequeris. Ita subinde singule dimisse, te faciunt usque ad locum examinis pervenire.Aliqui mellis brevissimum circa aquas vasculum ponunt, de quo cum apis aquanda gustaverit, ad comepabulum pergens alias exhibebit; quarum frequenciam subinde crescentem, notata revolancium parte, usque ad limina persequens.Quodsi examen in spelunca reconditum, fumo eiicietur, et cum exierit eris sonitu territum, in fructice vel in aliqua silve se parte suspendet, et ita, admoto vasculo, recipietur. Si vero in cave arboris ramo fuerit, acutissima serra idem ramus supra infra decisus et mundo veste coopertus poterit aferri et inter alvearia collocari.Vestigantur autem ut tota die sufficiat ad sequendum; nam vespere, peracto opere, ad aquas plerumque non redeunt. Vasa autem quibus recipiuntur perfricanda sunt cirreagine vel herbis suavibus et conspargenda ymbre mellis exigui. Quod fumo fiat et circa fontes alvearia sic tincta ponantur: locis quibus apum frequencia est multitudinem sibi sponte conducent. Sed tamen servari a furibus <non>possunt.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/13",Paragraph,1,,"Apes, ut habetur ex libro De natura rerum, meliores sunt parve, rotunde, in se dense atque constricte, facientes mel subtile. Item Palladius libro primo : Apes si comparande sint, provideamus ut plene comparentur. Quam rem vel inspeccio vel murmuris magnitudo vel frequencia monstrat commeantis ac remeantis examinis ex vicina pocius quam longinqua regione, ne aeris novitate temptentur. Si vero longius advehende sunt, collo nocte portentur. Nec collocare nec aperire alvearia nisi vespere instanti debemus. Speculemur deinde pos triduum, ne omne ianua sua egrediatur examen; hoc enim signo fugam meditantur assumere. Tamen creduntur non fugere si stercus primogeniti vituli allinamus orbibus vasculorum.",Missing author,Liber de natura rerum Thome Cantimpratensis
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/13",Paragraph,2,,"Apibus stacionem non longe ab domini edibus vel in orti parte secreta et aprica et a ventis remota et calidiore locare debemus; que in quadratam constituta mensuram, fures et accessus hominum, pecudum submoveat. Sit habundans floribus; quos flores vel in herbis, in fructicibus vel in arboribus procuret industria. Herbas nutriat origanum, tymum, violas agrestes, affodillum, amaracum, iacinthum, narcisum, crocum, ceterasque herbas suavissimi odoris et flores. In fructicibus vero sint rose, lilia, viole flave, rosmarinus, hedere. In arboribus vero amigdalus, persicus, pirus pomifereque arbores, quibus nulla <am>aritudo respondet flori de succo; silvestria vero: glandifera, robora, therebintus, lentiscus, cedrus, tilia, ilex minor et thimus; sed taxi removeantur inimice.Sint autem arbores a septentrionali parte disposite, fructices atque virgulta ordines suos sub materiis exequantur; herbas deinde in plano post fructices conseremus. Fons vel rivus huic conveniat, huic occiosus, qui humiles traseundo formet lacunas, quas operiant rara et transversa virgulta, sedes tutas apibus prebitura cum scient.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/13",Paragraph,3,,"Item Aristotiles : In hyeme convenit locus calidus et in estate frigidus. Alvearium quoque foramina claudantur propter fortem ventum, ne ingrediatur. Oportet eciam prope alvear plantare mirtum et pinum montanum et pisa et fabas et papaver et amigdalas.",Aristoteles,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/13",Paragraph,4,,"Item Plinius vigessimo primo : Olive florem non attingunt apes et ideo ab eis procul esse debet. Alique vero seri convenit e proximo, que examina evolancium invitet nec longius paciantur abire. Arborem quoque cornum oportet cavere, quia moriuntur degustato eius flore. Remedium autem hiis est sorba contusa cum melle vel hominis aut bovis urina vel mali punici grana, vino amineo consparsa. At vero genestas alveariis conseri gratissimum est.",Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/14",Paragraph,1,,"ApumIunio mense ultimo nova egrediuntur examina, secundum Palladium libro secundo. Ideo custos esse debet attentus, quia novelle apes vagantibus animis facile, nisi serventur, effugient. Exeuncia quidem in aditu suo morientur uno aut duobus diebus; que statim novis alvearibus excipiende sunt. Observabit autem custos assiduus usque in octavam vel nonam horam; quia post hec tempora non facile fugere aut emigrare consueverunt, quamvis alique statim et procedere et abire non dubitent.",Palladius Rutilius Taurus Emilianus,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/14",Paragraph,2,,"Signa fuge hec sunt: ante biduum vel triduum acervus tumultuantur et murmurant; quod, nisi ante opposita frequenter explorator agnoverit, sollicicior adversum hoc esse debet. Soient hunc signum et cum pugnature sunt facere; quarum pugnas compescit pulvis aut mu<l>se aque ymber aspersus. Inest illis ad originis sui reparandam concordiam ducis auctoritas. Sed cum se agmina sic pacata in ramo vel quocumque loco suspenderit, si unius uberis educcione pendebunt, noveris aut unum regem esse universis aut, reconciliatis omnibus, manere concordiam; si vero in duo vel plura ubera, suspendens se populus mutatur et discordes sunt, et tot reges esse quot velut ubera videris confitentur. Ubi globos apum frequenciores videris, uncta manu succo mellis, soffili vel apii res requiras.Sunt autem paulo maiores et oblonge magis quam cetere apes, reccioribus cruribus neque grandibus pennis, pulcri coloris et nitidi, leves, sine pillo, nisi forte pleniores, quasi capillum gerunt in ventre, quo tamen non utuntur ad vulnus. Sunt autem alii fusci atque hirsuti, quos oportet extingui et per ulcionem relinqui; qui frequenter cum examinibus ereptis aliis reservetur; hoc enim manente, nulla discedet.Sed si nulla nascantur examina, duorum vel trium multitudinem vasculorum in unum conferre possumus, dulci tamen liquore conspersas apes adhuc inclusas per triduum tenebimus, apposito cibo mellis et exigua tantum spiracula reliquemus in cella.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/14",Paragraph,3,,"Item Aristotiles : Apes strepitu delecta<n>tur et ab eo congregantur. Nichil nisi propter delectacionem aut propter timorem. Cum autem intra alvearia pendent ex sese, significat quod ab alveari volunt descendere. Quod ubi senciunt custodes, irrorent intra alvear vinum dulce.",Aristoteles,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/14",Paragraph,4,,"Item Plinius in libro vigessimo primo : Apes non effugiunt si alvei mellis sophilo perugantur, nulloque in flore magis gaudent et scopis eius examina facillime continentur. Idem quoque prestantissimum contra ictus earum.",Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/15",Paragraph,1,,"Apumalvearium, cui, secundum Palladium, per aliquam pestem multitudo subducta est, si volueris reparare, considerabis, in aliis habundantibus, ceras favorum et extremitates que pullos habent, et ubi signum nascituri regis inveneris, cum sobole sua re<s>cindes et in aliud alvearium pones. Est autem hoc regis futuri signum: Inter cetera foramina que pullos continent unum maius ac longius velud uber apparet. Sed tunc transferendi sunt quando etofis cooperculis ad nascendum maturi cap<i>ta nituntur exerere; nam si immaturos transtuleris interibunt. Si autem se subitum levaverit examen, strepitu eris terreatur aut testule: tunc ad alvearium rediet aut in proxima fronde pendebit et in novum vas herbis consuetis et melle conspersa manu contrahatur aut trulla. Cum eo loco requieverit, vespere inter alia collocetur.",Palladius Rutilius Taurus Emilianus,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/16",Paragraph,1,,"Apescongregantur ut greges, secundum Aristotilem, et quedam in principio diei ad operacionem exeunt, quedam donec expergefiunt alie quiescunt, deinde volantes similiter ad operandum exeunt. Occiosi vero extrahunt plus quam laborant quando fames accidit eis et in principio veris. Reges earum, qui creati sunt propter generacionis convenienciam, semper intra domos remanent et nichil operantur; sed kikines, qui sunt mares apum, occiosi sunt ex causa superius dicta.",Aristoteles,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/16",Paragraph,2,,"Item Ambrosius : Nulle apes ex domibus audent exire nec in aliquos procedere pastus et nisi rex primus egressus sibi vendicaverit principatum volatus. Processus autem earum est per rura redolencia, ubi horti sunt fecundi floribus et gramina; de quibus scilicet floribus herbisque dulcibus prima ponunt castrorum fundamenta.",Ambrosius Mediolanensis,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/16",Paragraph,3,,"Item Plinius libro sexagessimo primo : Apum ignavia fumo crebriore excitatur ad opera. Quies usque in matutinum donec una excitet omnes gemino vel, triplici bombo sive butino aliquo. Tunc, si dies mittis futurus est, omnes provolant; ventos enim et ymbres predivinant. Sed tunc tectis <se>continent apes. Ante fabas florentes exeunt ad opera et labores, nullusque, cum per celum licuerit, ocio perit dies. Binis liminibus circa singulos actus incedunt, ut aliis intrent, aliis exeant. Cumque advesperascit, strepunt minus ac minus in alveo, donec una circumvolet quasi quietem capere imperans eodem quo excitavit bombo, et hoc castrorum more. Tunque conticescunt omnes repente. Ceterum opere educto exercitacionem sollempnem habent spaciate in aperto, et in altum giris volatu editis, tunc demum ad cibum redeunt.",Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/17",Paragraph,1,,"Apesordinantur ad opera diversa, secundum Aristotilem ; nam flores adducunt quedam, quedam mellificant ceram et alie adducunt aquam. Earumque operaciones tempus determinatum non habent; sed, cum habuerint res convenientes, subito properant et sereno tempore operantur assidue. Item Ambrosius : Cernas omnes certare de munere: alias victum querendo invigilare, alias sollicitas castris custodias adhibere, alias quoque futuras ymbres explorare et nubium concursus speculari arce, alias decursas ceras fingere, alias rorem infusum floribus ore colligere; nullam tamen alienis insidiari laboribus et raptu vitam querere. Atque utinam raptorum insidias non timerent. Habent tamen et spicula sua et inter mella fundunt venenum, si fuerint lacessite, animasque ponunt in vulnere.",Aristoteles,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/17",Paragraph,2,,"Item Plinius ubi supra : Cum igitur agmen ad opera processerit, alia flores pedibus aggerunt, alie aquam ore guttisque lanugine tocius corporis. Adolescentes ad opera egrediuntur et supradicta convehunt, seniores autem intus operantur. Que flores important, prioribus pedibus honerantur et propter id natura sunt scabri pedes priores rostro, toteque honuste sarcina revertuntur. Alie illas excipiunt, terne quaterneque exhonerant.",Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/17",Paragraph,3,,"Sunt enim et intus officia diversa. Nam alie striunt, alie polliunt, alie suggerunt, alie cibum ex eo quod allatum est parant; non enim vescuntur separatim, ne <in>equalitas operis et cibi fiat et temporis.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/18",Paragraph,1,,"Apes, ut dictum est et secundum Ambrosium, habent spicula sua quibus venenum fundunt inter mella, si fuerint lacessite, animasque ponunt in vulnere ardore vindi<c>te. Item Hysidorus : Apes exercitum ac reges habent et prelia movent. Item Aristotiles : Apes non fugiunt aliquod animal, sed quedam illarum fugiunt aliquod et pugnant ad invicem. Et, si quis eis appropinquaverit, interficient ipsum, si potuerint. Moriuntur autem quando pugnant, quia non potest exire aculeus, nisi locum exprimat et ab eo aculeum extrahat. Nam et ex apis punctura interficiuntur animalia magna, sicut de quodam equo visum fuit aliquando.",Ambrosius Mediolanensis,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/18",Paragraph,2,,"Porro rectores apum nunquam pungunt, sed ille quandoque, illo dimisso, si eas insequatur, ipsum interficiunt et alvearibus extrahunt. Siquidem kikin et torth inter apes nichil faciunt, sed operaciones aliarum corrumpunt, itaque bone apes illos vincunt, multosque rectores earum interficiunt, quia pullos ipsarum extrahunt, et tunc omnes illi discedunt.Pugnant eciam apes cum volentibus ab eis extrahere mel. Iterum apes breviores pugna forti cum longis pugnant et ab alvearibus ipsas eiciendo laborant. Denique, si quod non est de alvearibus et eas intraverit, interficietur ab eis. Quedam itaque sigilatim sedentes, aspiciunt ne quid extraneum intret. Quod si per negligenciam earum intraverit, vix evadet.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/18",Paragraph,3,,"Idem Plinius ubi supra : Apes, si cibus defecerit in alveo, impetum quandoque faciunt in proximas rapine proposito ac ille dirigunt aciem e contrario. Si custos assit, alterutra pars, que sibi favere senserit, non eum appetit. Ex aliis eciam sepe causis dimicant easque acies contrarias imperatores duo instruunt. Maxima est rixa in convehendis floribus, suos quibusque evocantibus. Que scilicet dimicacio iniectu pulveris aut fumo tota discutitur; lacte vero vel aqua mulsa reconciliatur.",Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/18",Paragraph,4,,"Idem in libro vigessimo : Asparago trito ex oleo perunctum ab apibus pungi negant. Contra illarum aculeos rutte succus cum vino bibitur et folia trita imponuntur vel manducantur. Succo eciam peruncti ab eis feriri negantur. Idem in libro vigessimo primo : Apibus cuspides natura dedit venenatas, adversus quas succo malve vel foliorum hedere perungi est salutare vel ea percussos esse. Idem in libro vigessimo tercio : Contra apes vinum remedium est, sed et decoctum ex foliis lauri sumptum resistit venenis earum. Idem in libro vigessimo quarto : Guta quoque populi ex aqua efficax remedium est; populi namque guttam in foliis ferunt; ex aqua populi apes faciunt. Idem in libro vigessimo octavo : A scorpione percussi nunquam ab apibus postea feriuntur.",Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/18",Paragraph,5,,Item Avicenna in secundo Canonis : Decoccio altee cum oleo commixto vel cum vino confert apis pucture liniendo. Item oleum lauri confert ei.,Avicenna,Canon Avicenne
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/18",Paragraph,6,,"Item Avicenna in quarto Canonis : Apis habet<disposiciones>proximas vespe, nisi quia dimittit aculeum in punctura. Et cura eius est cura vespe proxima.",Avicenna,Canon Avicenne
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/19",Paragraph,1,,"Apesin officio mellis generandi solertes sunt, secundum Hysidorum, et inenarrabili arte domicilia componunt. Item Aristotiles : Apes non venantur sed operantur et adducunt in alveariis suis quibus indigent ad preparacionem ex modis florum, scilicet, glandis et salicis et aliorum, in quibus est glutinositas aliqua, et illiniunt ex eo superficiem alvearis propter animalia nocencia et strictificant introitus alvearii si fuerint ampli; deinde domos regum; denique aliorum.",Isidorus Hispalensis,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/19",Paragraph,2,,"Et incipiunt edificare sub parietibus alvearii supra, nec cessant descendere paulatim, donec perveniant ad eius ima. Unaqueque domus habet duas portas, unam interius et aliam exterius. Cumque volat, apis non intendit ad flores diversos, sed ex uno illud quo indiget colligit et ad alvear redit.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/19",Paragraph,3,,"Item Plinius libro undecimo : Apes primum favos construunt, hoc est, ex cera cellas faciunt, deinde sobolem et postea mella; ceram ex floribus, melliginem e lacrimis arborum que glutinum pariunt, ut salicis et ulmi vel huiusmodi. Hiis primum alvear intus totum in tectorio quodam illiniunt et aliis amarioribus succis contra bestiarum aviditates, id se facturas conscia quod ab eis concupisci possit.",Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/20",Paragraph,1,,"Apesitaque favum ex variis floribus condunt textisque ceris innumera prole castra replent, secundum Hysidorum. Item Ambrosius : Apes favos ordinant in castrorum modum, in quibus minute ac rotunde cellule sui convexione invicem fulciuntur. Opus suave, de floribus et herbis dulcibus confectum. Quis architectus docuit eas exagonia cellarum indiscreta laterum equalitate componere ac tenues inter domorum septa ceras suspendere, mella stipare et intexta floribus horrea nectare quo<d>dam distendere?",Isidorus Hispalensis,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/20",Paragraph,2,,"Item Plinius ubi supra : Favi superiori parte affixi paulatim eciam lateribus herent et ima pendent, alvear contingunt nunc obliqui, nunc rotundi, qualiter alvear poposcerit. Aliquando et duorum generum, cum examina duo concordibus populis dissimiles rictus habuerint. Ruentes ceras examina fulciunt, ut sit aditus ad sarciendum. Primi fere versus inanes struuntur, ne promptum sit quod furantem invitet. Novissimi vero melle implentur, ideoque adverso alveo favi extruuntur. Sexangule omnes celle a singulorum pedum opere.",Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/20",Paragraph,3,,"Item ex libro De natura rerum : Favus autem iuxta Hysidorum dicitur eo quod comeditur magis quam bibitur; fage enim grece comedere dicitur. Favus autem dulcis et sapidus est, quia mel inter ceram continet.",Missing author,Liber de natura rerum Thome Cantimpratensis
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/21",Paragraph,1,,"Apesex floribus accipiunt ceram et cum pedibus anterioribus, secundum Aristotilem, congregant eam, dehinc ad pedes medios illam mittunt, deinde ad coxas pedum posteriorum, postea volant cum ipsa et tunc manifestatur ponderositas in ea. Item ex libro De natura rerum : Cera in favo latet, que pura est et odorifera et pabulum luminis et materies litterarum. Mollis est et tenax et fragilis; indurata vero ad ignem mollescit, quamlibet formam impressam recipit et retinet.",Aristoteles,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/21",Paragraph,2,,"Item Hysidorus libro undecimo : Cere litterarum materies, parvulorum nutrices; ipse dant ingenium pueris et primordia sensus. Quarum studium primo Greci tradidisse probantur.",Isidorus Hispalensis,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/21",Paragraph,3,,"Item Plinius ubi supra : Apes ceras ex omnium arborum satorumque floribus confingunt, excepta rumice ac cinopode. Oleas falso arbitror excipi, quippe olive proventu certum est plurimas gigni. Nullis vero fructibus nocent.",Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/21",Paragraph,4,,"Idem in libro vigessimo primo : Cera fit expressis favis, sed ante aqua purificatis ac triduo in tenebris siccatis, quarto die liquatis. Igne in novo in eadem olla coquitur cera cum eadem aqua excipiturque alia frigida vasis melle circumlitis.Obtima est cera que vocatur Punica, quam proxima fulve, odoris mellei, pura nacione, pontica; deinde vero Cretica est, plurimum enim ex propole habet; post hasCorsica, quoniam ex burro fit, habetque magnam vim medicaminis. Sed et Punica medicinis est utilissima. Cera nigrescit addito caricarum cinere, sicut ancussa admixta rubet variosque in colores pigmentis trahituradadendas similitudines.",Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/22",Paragraph,1,,"Apumomnis cera mollit, secundum Plinium libro vigessimo secundo, et calefacit et replet corpora. Recens melior est in sorbicione et datur dyssintericis favique ipsi.",Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/22",Paragraph,2,,"Item Dyascorides : Cera utilis est et rufa et pinguis et odorata, mellis odorem habens et munda, ut est pontica et cretica. Alba cera et pinguis secundam habet virtutem. Virtus est omni cere termantica et pletorica. Miscetur succis et pultibus propter dissintericos confectis, adiuncto aliquid mellis quo decoccio fiat comestibilis. In modum pisi accepta, coagulatum lac manus solvit. Vires habet omnis cera relaxandi, durisciasque mollit; est enim media inter calidum et frigidum et siccum et humidum; unde materia est aliorum medicamentorum, quoniam ex ea constringuntur epitimata et alia.",Dioscorides Pedanius,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/22",Paragraph,3,,"Cera propolis utilis est et rufa et odorata, sicut storax, et mollis non valde, quam manibus, si volueris, duces, ut storacem. Virtus est ei calida et pispatica, id est, adiutoria, et recorporativa et mollitiva. Infixas corpori stypes eicit. Fumigacio eius ori aperto veteribus tussibus medetur et hernias emendat. Hec in vase apum inveniatur ubi apes corpora sicant. Vires habet cere sed efficaciores; calefacit enim nimis. Proiectoriam et extenuatoriam habet substanciam. Item Avicenna in secundo tractatu secundi libri Canonis, in capitulo de<mum> , quod lenit apostemata et nervos et pectus et replet ulcera sordicie.",Avicenna,Canon Avicenne
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/23",Paragraph,1,,"Abapibus mel grece nomen habere probatur; nam apis grece melle se dicitur, secundum Hyssidorum libro vigessimo. Prius autem mella de rore erant et inveniebantur in harundinum foliis. Unde Virgilius : Hactenus aeri mellis celestia dona.",Isidorus Hispalensis,Etymologiarum sive Originum Isidori libri XX
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/23",Paragraph,2,,"Siquidem hucusque inIndiaetArabiacoagulatum reperitur, ramis inherens, in similitudinem salis.Omne autem mel dulce. Sardum tamen amarum est, absinthii causa, cuius copia regionis eius apes nutriuntur.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/23",Paragraph,3,,"Item Plinius sexto libro : Est autem in inicio mel ut aqua dilutum, et primis diebus fervet ut musta seque purgat, vigessimo die crassescit, mox obducitur membrana tenui que fervoris ipsius spuma concrescit. Hoc apes rapiunt diebus serenis. Venitque hoc aere et maxime siderum exortu, precipueque ipso Sirio splendescit nec omnino prius Virgiliarum exortu temporibus sublucanis. Itaque cum aurora prima inveniuntur arborum folia melle roscida. Ac si qui matutino angusto sub divo sunt, tinctas liquore vestes capillumque concretum faciunt. Sive ille est celi sudor sive aque, et purus est et liquidus sueque nature. Quomodo autem ex altitudine tanta cadens multumque dum venit sordescens et ob imo terre halitum infestus? Idem in libro duodecimo : Fluat autem mel horis matutinis.",Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/23",Paragraph,4,,"Idem in libro vigessimo primo : Mellis proventum sperant apiarii large florescente thymo, qui circa solsticia floret. Cum decerpunt apes Attici mellis in orbe toto summa laus est. Vinum et tymum translatum est in monteCrete,Carmadicto. Musce non reperiuntur ibi. Natum mel nusquam attingunt. Et hoc experimento singulare medicamentis experitur.",Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/23",Paragraph,5,,"Item Ambrosius : Apes mediis castrorum vallibus humorem infundunt roris, qui paulatim in mella cogitur processu temporis et, coalitum cere florumque odore, suavitatem incipit flagrare. Qui scilicet apum fructus non personarum discernitur diversitate, sed regibus pariter ac mediocribus equali dulcescit suavitate. Nec solum est volu<p>tati, sed eciam saluti; fauces obdulcat, vulnera curat, interius quoque visceribus medicamentum infundit.",Ambrosius Mediolanensis,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/23",Paragraph,6,,"Item Aristotiles : Mel proprie apum est gustabile et est cibus earum in hyeme ac vere. Cumque mel custodes ab alveis extrahunt, ille mel ipsum, propter pietatem quam super illud habent, ultra solitum comedunt. Cumque flores apparent, tunc faciunt mel et ideo tunc mel confectum custos extrahere debet, quia loco illius subito facient aliud mel. Herbe autem a quibus accipiunt illud sunt corona regis, myrtus, pentafilon et alie multe. Apum genus, quod dicitur forte, facit mel durum. Et dicunt hoc facere iuvenes apum, quia non exercentur in arte. Est autem vermis parvus, in alvearis profundo inventus, qui quando crescit texturam aranee similem facit et dominatur super totum alvear; ideoque mel putrescit.",Aristoteles,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/24",Paragraph,1,,"Apummellis tria sunt genera in quocumque tractatu sive provincia, secundum Plinium libro undecimo. Vernum a floribus constructo favo extrahitur; quod ideo anthinum vocatur. Hoc quidam attingi vetant, ut largo alimento valida soboles exeat; alii ex nullo minus apibus relinquunt, quia magna sequitur ubertas magnorum exortu siderum; qui vero diligenciores sunt ex hac vindemia quintam decimam partem apibus relinquunt. Dies status inchoande tricessimus ab educto examine includitur, videlicet, vindemia, fere Maio mense.",Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/24",Paragraph,2,,"Alterum genus mellis estivi; quod ideo vocatur horeon a tempestivitate precipua, ipsa Sirio splendescente post solsticium triginta<diebus>fere. Item ab exortu sideris cuiuscumque, si nubilum maxime fuerit aut celestis archus, si non ymbres sequantur, si non tepescat sol radiis, medicamenta gignuntur, non mella, occulis et ulceribus internisque visceribus dona celestia. Estivum mel est rutilum et siccioribus, ut estimamus, aptissimum. Estiva mellacione decimam partemCassio Dyonisioplacet apibus relinquere, si pleni fuerint alvei; si vero minus, pro rata porcione; aut siquidem inanes, et omnino non attingi. Huic vindemieAtticiCaprifici dederunt inicium; alii vero diemVulcanosacrum.Tercium est genus mellis minime probatum, silvestre, scilicet, quod vocant heriticum. Convehitur post primos ymbres autumpni, cum inAffricasola myrica floret in sylvis. Hec itaque mellacio sive vindemia Virgiliarum occasu Idibus Novembris fere includitur. Relinqui apibus ex ea duas partes racio persuadet.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/24",Paragraph,3,,"Idem in libro duodecimo: Saccaron fertArabia, sed laudacius est inIndia. Est autem mel in harundinibus collectum. Sunt et arbores ochi dicte, ficis similes, inHircanis convallibus, ex quibus mel defluit matutinis horis duabus. Item Glosa super Machabeum tercio: Mel silvestre in deserto erat esca Iobis, quod scilicet sumebat de truncis vel de herbis.",Missing author,Glossa super Macchabeos
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/25",Paragraph,1,,"Apummel melius est quod est vere dulcedinis, boni odoris, declinans ad acredinem et ad rubedinem, non subtile et viscosum, secundum Avicennam secundo libro Canonis. Et melius est vernale, deinde estivum, hyemale vero malum. Est eciam genus mellis acre, venenosum.",Avicenna,Canon Avicenne
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/25",Paragraph,2,,"Item Plinius libro undecimo : Mel ibi est optimum ubi optimorum doliolis conditur florum, videlicet, in regioneAtticorum. Sorbet autem optimum ac minime fronde infectum e foliis quercus et harundinum.",Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/25",Paragraph,3,,"Summa quidem bonitas nacione pluribus modis constat. Alibi namque favi cera spectabiles gignuntur, ut inSycilia; alibi copia mellis, ut inCretaetCyproetAffrica; alibi vero magnitudine, ut septentrionalis; in Germania quippe visus est octo pedum longitudinis favus. Mel plenilunio veris capitur sereno die pinguis. In omni melle, quod per se fluxit, ut oleum inustum, maxime est laudabile. Estivum omne rutilum, ut siccioribus aptissimum, eximium, coloris aurei, saporis gratissimi, cum sit palam doliolis pingue, spissum maxime. Quod autem acrescit laudatur maxime. Tymosum non coit et tacta pretensa fila mittit, quod primum gravitatis argumentum est; abrumpi vero statim ac resilire guttas, vilitatis habetur indicium. Sequens probacio est ut sit doratum et ex dulci re glutinosum, perlucidum.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/25",Paragraph,4,,"Item Aristotiles : Mel bonum simile est auro; album quoque melius est nigro. Valet ad egritudines oculorum et exituras. In annis fertilibus multiplicatur mel. Et est tempus mellificandi cum flores apparent, eciam attrahendi de alveariis; tunc fit subito novum multum. Vernale mundius et dulcius et omnino melius autumpnali. Et cera quoque nova melior est; nam ex veteri rubeum est et corrumpitur sicut vinum ex uteribus. Iterum mel inferius mundius est.",Aristoteles,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/26",Paragraph,1,,"Apummel calidum est et siccum in primo, secundum Avicennam in secundo tractatu secundi libri Canonis. Mel autem tabarzed et decamus est calidum in primo, non autem siccum, sed forte humidum in primo. Virtus mellis est abstersiva, aperitiva orificiorum et venarum et resolutiva humiditatum. Expellit humiditates ex profundo corporis, prohibetque putrefaccionem et corrupcionem carnis. Linimentum ex eo factum prohibet pediculos et lendines et utrosque interficit. Item mundificat ulcera sordida et profunda et abstergit tenebrositatem visus et confortat auditum. Coctum autem donec ingrossetur facit adherere vulnera recencia. Coctum vero cum aneto sanat impetiginem. Gargarismus ex eo sanat prefocacionem. Aquamellis confortat stomachum et facit appetere cibum.",Avicenna,Canon Avicenne
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/26",Paragraph,2,,"Mel cannarum lenit ventrem; mel autem tabarzed non lenit. Et mel quidem, cuius spuma non est eiecta, inflat et solvit ventrem; si autem auferatur eius spuma, immoratur illud et decoctum nom movet ventrem, sed quandoque stringit flegmaticos, et nutrit plurimum. Decoctum cum aqua provocat urinam plurimam. Mel calefactum cum oleo roseaceo et bibitum confert morsui vermium venenatorum et ei qui bibit opium. Degluticio quoque illius est cura morsus canis rabiosi. Mellis praticam ponunt evidencius dentes, quod mel est calidum in primo gradu, siccum vero in secundo. Mel ab apibus artificiose componitur.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/26",Paragraph,3,,"Item Plinius libro vigessimo secundo : Mel sapore iocundo omnibus oris desideriis, utilissimum arescentibus in febribus lingue. Pleureticis detur eius decoccio et vulneribus a serpente percussis et contra venena. Stomachum inflat, fastidium creat, occulis per se inutile.",Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/26",Paragraph,4,,Idem in libro trigessimo : Mel in quo demortue sunt apes precipue sanat devociones. Dyssintericis eciam medetur eoque tormina curantur.,Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/26",Paragraph,5,,Idem in libro trigessimo secundo : Mellis natura talis est ut putrefacere corpora non sinat. Auribus instillatum cum rosaceo lendes et feda capitis animalia necat. Usus despumati semper aptator est; stomachum tamen inflat.,Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/26",Paragraph,6,,"Idem in libro vigessimo nono : Mel in quo apes mortue stant, contra mel venenatum valet. Iterum occulis est utilissimum. In vino potum remedium est viciorum que gignuntur a cibo piscium.",Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/26",Paragraph,7,,"Item Constantinus in Pantegni libro quinto : Mel calidum est et siccum in secundo gradu, et frigide complexionis et congruum flegmaticis et senibus. Bonum sanguinem generat et colorem naturalem confortat. Colericis et iuvenibus nocet, quia coleram rubeam generat calidosque morbos et acutos et maxime in estate. Colativum est et inde laxativum. Acutum est eciam et inde sitim facit.",Constantinus Africanus,Pantegni Constantini Africani
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/26",Paragraph,8,,"Item, secundum Avicennam in secundo tractatu secundi libri Canonis : Apes quedam colligunt mel quod est ros occultos cadens super flores ac super huiusmodi; elevatur enim vapor et ingrossatur et convertitur et maturatur in aere et ingrossatur in nocte et mel factum cadit. Diversificatur in nocte autem secundum ea super que cadit, que sunt arbor et lapis. Et manifestum ipsius colligunt homines; occultum autem apes, ut eo nutriantur et ipsum reponant. Estimo autem quod apum labor in ipso aliquando habet impressionem.",Avicenna,Canon Avicenne
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/26",Paragraph,9,,"Item Ysaac : Mel calidum et siccum in secundo gradu; aliquantulum habet acuminis, quod ab apum natura acquisivit; ideo incidit et mundificat cacochimina et de interioribus corporis malorum humorum copiam per poros cutis abicit. Venarum sordes optime detergit. Ideoque frigidis et humidis bene convenit et precipue senioribus; cito enim in eis sanguinem generat. Calidis vero inconveniens est et maxime si eorum complexio sit sicca, quia eorum corporibus acumen incendiosum donat et in humores colericos mutatur; si vero mutatur in humorem sanguineum non tantum eum laudabilem facit, sed calidior est nullisque eorum corporibus dat nutrimentum. Calefactum autem, si cum oleo roseo miscetur, tussim mittigat, urine difficultates solvit et ventrem humectat. Decoctum, impetiginosa loca superpositum mundificat. Cum farina fabe temperatum lengitines abstergit.",Isaac Iudeus,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/26",Paragraph,10,,"Mel autem apum calamentum ceteraque edencium calidum est et siccum; ideo convenit epilenticis, paraliticis et putrefactos dissolvit humores et vulnera saniosa mundificat. Rursus: Apes absinthium et similia pascentes faciunt mel pre ceteris mundificativum et aperitivum maxime constipacionis stomachi et epatis et splenis; idcirco piscis confert cum lacte camelle vel sero caprino potatum. Quodsi dispumatum potetur, valet contra canis rabidi morsum.Preterea mellis accio variatur secundum diversos accipiendi modos; quidam enim accipiunt crudum, quidam coctum, et diversimode coqunt. Mel crudum manducantibus inflacionem et ventositatem generat et asperitatem pectoris propter sui acumen, augmentat vomitum et egestionem producit. Mel cum aqua multa coctum tenuis est et humidus; unde <nihil> in eo reperitur acuminis; perinde a suavitate dulcedinis sue minuitur et ventrem humectum facit, sed inflat nec vomitum provocat, sed edencium corpora cito perforat ac velociter nutrit. Pectoris asperitatem lenit et urinam adducit. Coctum vero sine aqua et dispumatum minus ceteris habet acuminis, et tamen eius accio vicina precedenti; verumptamen urine difficultatem non dissolvit.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/27",Paragraph,1,,"Aquemulse duo sunt genera, videlicet, recentis et inveterate. Hoc in egrotancium cibis valet viribus recreandis. Ori stomachoque mulcendo et ardores refrigerando, ventrem mollit. Hanelitum sive spiritus transitum lenit omnesque impetus animi cibo emollit. Utilis est tussientibus, vomicionem invitat. Contra venenum infunditur auribus. Longa vetustate transit in vinum. Stomacho inutilissimum, non usque contrarium. Mulsum ex vino veteri est utilissimum, revocat cibi apetitum, alvum mollit. Potu frigido pluribus, calido corpora sistit multisque longam auget senectam; vigor enim animi corporisque custoditur intus mulso, foris oleo. Idem in libro trigessimo secundo : Aqua mulsa contra venenum persy urticis salutaris, addito oleo; contra iosianum quoque cum lacte asinino.",Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/27",Paragraph,2,,"Item Hysidorus libro <vigessimo> : Mulsum, quasi ex melle mixtum, est pocio ex aqua et melle, quodGrecivocant melicratum. Porro nivemellum est mustum melli admixtum et vehementer agitatum atque commotum. Oximellum vocitatur eo quod aceti et mellis admixta materia conficiatur; unde et dulcedinem retinet et acredinem. Rodomellis dicitur eo quod rose succo mel admiscetur. Dicitur et medus quia ex melle fit, quasi melius. Item Razi in Almansore : Potus ex melle factus vehementer calidus et colere rubee generativus est; frigidas tamen agritudines pacientibus confert. Mulsum. Medo. Claretum. Pigmentum. Oximel.",Isidorus Hispalensis,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/28",Paragraph,1,,"Apumquoque sunt et mella quedam inHispaniavenenata, secundum Plinium vigessimo secundo libro.HeraclieinPontoquibusdam annis perniciosissima existunt ab apibus facta. Herba siquidem est alba ab exicio, sed precipue caprarum aegolethron appellata. Huius flores concipiunt noxium virus aquose nature, marcessentis. Ita fit ut in omnibus annis senciatur hoc malum.",Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/28",Paragraph,2,,"Venenati mellis signa sunt quod omnino non dempsatur, quod color magis rutilus est, odor alienus, sternutamenta protinus moyens, quod pondere sui noxio qui ediderint humi se proiciunt refrigeracionem querentes, nam et sudore defluunt.Ac contra huiusmodi remedio sunt mulsum vetus ex melle obtimo et ruta, salsamenta quoque si reiciantur crebro sumpta. Certum est autem id malum per excrementa eciam ad canes pervenire eosque similiter torqueri. Multum tamen ex eo inveteratum constat innocuum esse feminarumque cutem nulla melius emendari non costo sigillata, et aloe.Aliud eciam genus mellis in eodemPontoet a flore rododendri quo scatent silve contrahitur, a quo insania gignitur; gensque illa, cum ceram in tributumRomanismittebat, nequaquam tamen mittebat mel, quoniam exiciale erat. InPersydequoque et inMauritaniavenenati gignuntur favi. Ipsis eciam apibus, ut dictum est supra, cuspides venenatas dedit natura. Adversum quas remedium malve vel succo aut foliorum hedere perungi salutare est vel pocius ea bibere. Idem in libro trigessimo nono : Contra venenatum mel valet mel in quo mortue sunt apes.",Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/28",Paragraph,3,,"Item Avicenna in secundo Canonis : Odor mellis acris venenosi sitire facit et aufert racionem; sed et eius comestio facit ablacionem racionis subito et sudorem frigidum. Eius autem cura est comestio piscis salsi et bibere aquam mellis et vomere cum eo. Idem in quarto : Mel quod affertur plurimum deregione Harcadiemalum est ac venenosum; est autem acutum, sternutare faciens odorantem ipsum et habere sincopin et sudorem infrigidat et accidencia mala. Cura vero est sicut cura iusquiami nigri: ut comedat rutam et pisces salsos ac potet syrupum aquemellis nec cesset comedere aut vomere quantum possibile est ei.",Avicenna,Canon Avicenne
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/29",Paragraph,1,,"Apumalvearia sunt optima cortice, secunda ferula, tercia vimine, secundum Plinium vigessimo tercio libro. Alvearia si circunliniantur fimo bubulino utilissimum est. Operculo a tergo eciam opus est et deambulatorio, ut intus proferatur si magna sit alvei aut sterili operacio, ac ne desperacione curam abiciant; id paulatim reduci fallente operis incrementum. Alveos iterum utile est hyeme operire stramento crebreque suffiri maxime fimo bubulino. Item alvearia convenit orientem equinoccialem spectare; Aquilonem vero<nec>minus Favonium evitare.",Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/29",Paragraph,2,,"Item Palladius libro primo : Alvearia meliora sunt que cortex formavit raptus ex subere arbore, quia non transmittunt vim frigoris aut caloris. Possunt tamen et ferulis fieri; sed<si>hec desint, salignis et viminibus fabricentur vel ligno cavate arboris aut tabulis more cuparum; fictilia deterrima sunt, hyeme gelantur et estate fervescunt. Sed podia ternis alta pedibus fabricentur propter lacertorum animaliumque noxam, quibus est moris irripere, et supra hec podia alvearia collocentur, ita ut non possint ymbres penetrari, spaciolis inter se patentibus segregata.",Palladius Rutilius Taurus Emilianus,Opus agriculture Palladii
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/29",Paragraph,3,,"Angustus tamen aditus admittat examina propter frigoris et caloris iniuriam. Sane ventis frigidioribus altus paries resistat, qui locum possit defensis sedibus apricare. Aditus omnes soli apponantur yberno, qui in uno cortice duo vel tres esse debebunt, ea magnitudine que apis formam non possint excedere; sic enim noxiis animalibus ingressis resistetur angusto. Vel si apes obsidere voluerint, exeuntes alio cum non defuerint utentur egressu.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/29",Paragraph,4,,"Idem in libro quarto : Mense Marcio, circa Kalendas Aprilis, curandi sunt alvei ut omnia purgamenta tollantur et sordes quas tempus contraxit ybernum et vermiculi et tynee et aranee, quibus corrumpitur usus favorum, et papiliones qui vermiculos stercore suo faciunt nasci. Tunc fumus incensi sicci bubuli stercoris adhibeatur qui aptus est apum saluti. Que purgacio frequenter usque in autumpni tempora celebretur. Hec omnia ceteraque efficies castus et sobrius et alienus a balneis vel a cibis acribus et odoribus immundis atque omnibus salsamentis. Idem in libro quinto : Mense quoque Aprili purganda sunt alvearia sordibus et papiliones qui maxime tunc habundant florentibus in aliis, sicut dicetur ubi de papilionibus agetur.",Palladius Rutilius Taurus Emilianus,Opus agriculture Palladii
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/30",Paragraph,1,,"Apumalvearia mense Iunio castrantur, secundum Palladium libro octavo. Que matura sunt ad mellis redactum signis pluribus edocentur. Primum quidem, si plena sunt, apum subtile murmur audimus, nam vacue sectes favorum, velut concava edificia, voces quas ceperint in maius extollunt; quare, cum murmuris sonus magnus et raucus est, agnoscimus non esse ydoneas ad metendum crates favorum. Item cum fucos a sedibus, qui sunt apes maiores generandi intencione, deturbant, matura mella testantur.",Palladius Rutilius Taurus Emilianus,Opus agriculture Palladii
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/30",Paragraph,2,,"Castrabuntur autem alvearia matutinis horis, cum torpent apes, et ne caloribus asperentur, fumus admoveris cum torpent ex galbano et arido fimo bubalo, quem in pultario, factis carbonibus, convenit excitare. Quod vas ita figuratum sit, ut angusto ore fumum possit emittere atque ita cadentibus apibus mella readunentur ad examinis pabulum. Hoc tempore pars favorum debet quinta dimitti. Sane putres ac viciosi favi de alvearibus auferantur. Tunc mella conficimus congestis in mundissimum sabanum favis ac diligenter expressis; sed antequam premamus, partes favorum corruptas vel pullos habentes rescindemus; nam malo sapore mella corrumpunt.Mel recens paucis diebus apertis vasculis habendum est atque in summitate purgandum, donec refrigerando musti calore ferveat. Nobilius mel erit quod ante expressionem secundam velut sponte profluit. Hoc mense ceram conficimus, que in vase eneo ferventi aqua pleno minute concisis favorum reliquis mollietur, et deinde in aliis vasculis sine aqua resoluta digeratur in formas. Idem in undecimo : Mense quoque Octobri alvearia castrabuntur more quo dictum est. Et si habundancia est, demere; si mediocritas, partem mediam per hyemis inopiam relinquere; si vero sterilitas apparet in cellis, nil prorsus auferre.",Palladius Rutilius Taurus Emilianus,Opus agriculture Palladii
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/30",Paragraph,3,,"Item Aristotiles : Cum apparent flores, tunc mel, ut dictum est, faciunt apes; ideoque tunc debet custos mel extrahere de alvearibus, quia tunc subito mel faciunt loco illius. In extrahendo mel relinquendum est quod apibus ad cibum in hyeme sufficiat; ali<o>quin dampnatur alvear. Debet autem custos eis dimittere de melle secundum multitudinem apum; quia, si multum dimisserit eis, mel postea non operabuntur multum et, si fuerit modicum, senescent ad operandum. Ceterum qundoque, propter paucitatem mellis remanentis, custodes cibant apes ex dulcibus, ut ex ficubus et huiusmodi.",Aristoteles,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/30",Paragraph,4,,"Item Plinius libro undecimo : In eximendis favis est dispensacio neccessaria, quia desperant apes aut moriuntur aut diffugiunt cibi inopia. E contra vero ignaviam affert copia. Cumque mella eximuntur apes abigi fumo utilissimum est, ne irascantur aut ipse mel avide vorent. Precipitur autem ut loti purique mella eximant. Fureur quoque odiunt apes ac mulierum menses, id est, menstrua. Idem in libro vigessimo primo : Cum eximitur mel oportet genesta vel alba vite precingi exitus, ne diffugiant apes vase. Vasa vero mellaria et favos aqua lavari precipiunt ac decocta saluberrimum acetum fieri dicunt.",Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/31",Paragraph,1,,"Apumalvearia proficiunt eciam in medicina, secundum Avicennam in secundo tractatu secundi libri Canonis. Nam sordicies eorum calefactiva est in fine secundi. Melior est ex ea viridis: abstergit quidem impetiginem valde et extrahit furculos et spinas. Hec quandoque ponitur loco ammoniaci. Idem medum.",Avicenna,Canon Avicenne
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/31",Paragraph,2,,"Murri purum est paries domorum apum in quibus ova faciunt et pullos et advenit in eis mel. Muri vero nigrum est sordes fenestrarum. Est autem muri natura equale lenitivum, replet ulcera sordicie et humectat per accidens, quia conglutinat et opilat poros, et est materia emplastrorum omnium. In ipso est maturacio parva et aliquantulum resolucionis ex multitudine resolucionis mellis. Et in muri quidem nigro est attraccio vehemens; ex profundo attrahit enim furculos et spinas carni affixas et in ipso est subtilitas et mundifacio pauca et lenitas ultima. Lenit autem nervos et duriciam apostematum. Confert et asperitati pectoris linitum et proprie deglutitum. Valet quoque ad ulcera intestinorum. Dicitur eciam quod extrahit venena, et ponitur super vulnera sagitarum venenosarum. Muri quidem nigrum odoris sui fortitudine facit sternutacionem.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/31",Paragraph,3,,"Item Aristotiles : Apes in alvearium circuitu in extremitate incidito includunt illud quod micoz dicitur: est valde nigrum, quasi fex, quod de terra exit; eius odor est valde acutus et valet usturis.",Aristoteles,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/31",Paragraph,4,,"Item Plinius libro undecimo : Propolis, que tercia in crusta, magni usus est ad medicamenta: gravi est odore, qua pro galbano utantur plerique.",Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/31",Paragraph,5,,"Idem in libro vigessimo secundo : Propolis alveorum aculeos et omnia infixa corpori extrahit, tubera excutit, dura coquitur, nervorum dolores multum ulceraque iam disperancia in cicatricem claudit.",Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/32",Paragraph,1,,"Apibusnocet plerumque felicitas sua, secundum Palladium quarto libro. Nam si nimis floribus annus exuberat, dum solam curam gerendi mellis exercent, de proie nil cogitant. Cuius obmissa reparacione populus idem labore confectus extinguitur tocius gentis exicio. Itaque, cum mellis nimietate<m> videris ex florum grandi et continua messe defluere, interiectis ternis diebus, clauso foramine, non eas pacieris exire, et ita ad generandum sobolem conferentur.",Palladius Rutilius Taurus Emilianus,Opus agriculture Palladii
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/32",Paragraph,2,,"Item Hysidorus : Apes fumo fugantur, tumultu exasperantur.",Isidorus Hispalensis,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/32",Paragraph,3,,"Idem Plinius libro undecimo : Odiunt apes fumum mulierumque menses, id est, menstrua; unde cum mella eximuntur, fumo abiguntur. Odiunt eciam odores fedos et eciam fucos. Itaque unguenta redolentes infestant.",Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/32",Paragraph,4,,"Ipse plurimorum animalium iniuriis obnoxie: impugnant eas eiusdem nature degeneres, vespe et crabones, et de culicum genere qui vocantur muliones, populantur yrundines et quedam alie aves. Insidiantur <ex>aquantibus rane, maxime cum sobolem faciunt. Rubete quoque ultro veniunt nec sentire ictus apum rane traduntur. Inimice eciam oves, difficile e lanis earum se explicantibus. Cancrorum eciam odore, si qui iuxta coquantur, exanimantur. Inimica eciam echo resultanti sono, qui pavidas alterno pulset situ. Inimica eciam nebula.Aranei quoque hostiles, cum prevaluerint ut intexant alveos, nocent. Papilio eciam ignavus advolitat pestifer accensis luminibus. Ipse ceras depascitur et relinquit excrementa quibus teredines gignuntur. Filo eciam aranea quocumque incesserit alarum maxime lanugines obtexit. Nascuntur et in ipso ligno teredines, que precipue ceras appetunt. Infestant eciam eas aviditas pastus, nimia florum sacietate verno maxime tempore alvo cita. Idem in libro vigessimo octavo : Apes fugere certum est alveariis menstruo tactis.",Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/32",Paragraph,5,,"Item Ambrosius : Si quis apes oleo casu perfundat, prope necantur, eo quod, obstructis poris, aereum illud spiramen haurire non possunt, ut superius dictum est. Item Aristotiles : Apes in operacione debilitantur per hoc quod a parvis bestiolis paciuntur; ille siquidem apibus nocent, sed apes illas interficiunt et extrahunt. Animal quod circa candelam volat eicit favos in terram cum inspirat, et apes quidem non pungunt illud, sed fugit cum suffumigantur. Vespe quoque et yrundines et rane apibus nocent, que apprehendunt eas quando potant. Apes vero non fugiunt aliquod animal; sed quedam illarum fugiunt alias, quia pugnant ad invicem.Cycnosintroitum apum observat et in eo fortiter <percutit>ut exeant; et si aliqua evolaverit, deprehendit eam et comedit. Nec ab apibus ei nocetur; sed ab alvearis custode fortassis interficitur.",Ambrosius Mediolanensis,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/32",Paragraph,6,,"Preterea nocet apibus apropinquare vespis et ovibus. Multitudo quoque masculorum negocia impedit apum. Tempora eciam pluviosa nocent apibus. In alveariis invenitur vermis qui in modum aranee telam facit et dominatur super totum alvearium et putrefacit mel. Sunt et apes solitarie quedam et occiose, que, volando per aera, quasi exercentes se cum apibus operosis, intrant alvearia et comedunt mel; sed apes operose cum occiosis pugnant et eas interficiunt ac de alveariis extrahunt, maximeque reges earum hoc faciunt.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/33",Paragraph,1,,"Apibusegritudines accidunt pro maiori parte in alvearibus fertilibus, ut habetur ex libro De natura rerum. Et accidit eis infirmitas ex quiete ipsarum et ex stercore alvearium. Cum infirmantur, plus comedunt quam antea solebant, propter pietatem quam habent super mel. Moriuntur autem ex multis casibus, precipue si rectores multi fuerint et unusquisque rexerit turbam unam. Et si aliqua pars in alveari moriatur, extrahunt ipsam residue. Habent quidem apes bestiolas nascentes parvas; et si fuerint apes fortes interficiunt illas et extrahunt. Alie vero; apes in operacione debilitantur per hoc quod ab illis bestiolis paciuntur.",Missing author,Liber de natura rerum Thome Cantimpratensis
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/33",Paragraph,2,,"Item Palladius libro quarto : Mense Marcio maxime apibus solet morbus incumbere; nam post hyberna ieiunia titimalli et ulmi amaris floribus, qui prius nascuntur, avidius appetentes, solucionem ventris incurrunt et pereunt nisi afueris velocitate remedii. Prebebis ergo maligranati cum vino amineo grana contrita vel uve passe cum rore syriaco et austero vino vel simul omnia levigata et in vino cocta aspero, que deinde in ligneis canalibus refrigerata ponantur. Item ros marinus aqua mulsa decoctus congelatur et ymbrice ponitur succus huius.",Palladius Rutilius Taurus Emilianus,Opus agriculture Palladii
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/33",Paragraph,3,,"Quod si horride videntur atque contracte, torpere silencio et mortuorum corpora frequenter effecte, canalibus ex canna factis, mel cum galle pulvere fel sicce rose coctum debebis infundere. Illud ante omnia expediet, ut putres partes favorum vel vacuas ceras, quas aliquo casu examen ad paucitatem redactum non valebit implere, semper rescindas acutissimis ferramentis subtiliter, ne mota alia pars favorum cogat apes domicilia concussa deserere.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/33",Paragraph,4,,"Item Aristotiles : Infirmantur apes precipue cum ex aere sicca stumescunt flores, quia tempus illud siccum. Moriuntur autem cum oleo capud earum inungitur et contra solem ponuntur. Apis alia cum abscinditur non moritur et cum facit aculeum moritur. Moriuntur eciam apes si multi fuerint eorum rectores. Egritudines eciam accidunt sepe ex alvearium sterilitate et aliquando ex quiete et eciam ex alvearium fetore.",Aristoteles,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/33",Paragraph,5,,"Item Plinius libro undecimo : Apum sanitas existimatur hilaritate ac nitore; nam et mortuos sua senciunt natura, quorum index est torpens tristicia. Funerancium quoque more comitantur exequias. Rege illarum peste consumpto, meret plebs dolore ignavo, non cibos convehens, non procedens, tristi murmure circa corpus glomerantur et, nisi tunc eis subveniatur, fame moriuntur. Oleo autem exanimantur, precipue si uncto capite in sole ponantur. Aliquando sibi causas mortis contrahunt et ipse, cum mella senserint eximi, vorantes illud avide.",Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/34",Paragraph,1,,"Apibeata Ceciliain ipsius legenda propter ipsius virtutem multiplicem comparatur, et ideo eidem illud verbum scriptum Ecclesiastici nono capitulo racionabiliter adaptatur:Brevis in volatilibus apis et inicium dulcoris habet fructus eius.In apibus, secundum beatum Ambrosium, communis est ars domicilia componendi, communis est labor mella conficiendi, communis est mundicia fetus concipiendi. Nam, secundum ipsum, inest illis integritas virginalis, quia nullo concubitu commiscentur, nulla libidino resolvuntur nec partus quaciuntur doloribus, et tamen multorum filiorum examen constituunt; nam, cum alie aves in anno singulos edant fetus, apes geminos creant.Sic beataCeciliaa principio sue infancie suscepit artem catholice credulitatis, laborem corporalis austeritatis, mundiciam virginalis integritatis. Et de hiis tribus dicitur in legenda sua :Ceciliaab ipsis cunabulis in fideChristiinstructa, quoad primum; cilicio ad carnem induta, quoad secundum; virginitatem suam sollicite conservabat, quoad tercium. Per primum vitavit dyaboli hereticam falsitatem, per secundum dampnavit mundi tabificam vanitatem, per tercium extirpavit carnis lubrificam voluptatem.Et propterea tenendum et suscipiendum est consilium Sapientis, qui, posquam dixit brevis est in volatilibus apis ad beateCeciliecommendationem, informat consequenter ad eius ymitacionem dicens: In vestitu ne glorieris et in die honoris tui ne extollaris. Et sequitur: Priusquam audias non respondeas verbum et in medio peccancium ne consistas. Non glorieris in vestitu nec superbia extollaris, sed supple pocius exemplo beateCeciliehumiliare austeritate et maceracione. In medio peccancium ne staturis, sed supple pocius exemplo beateCeciliepurificare integritate et incorrupcione. Priusquam audias, scilicet, quid sit agendum per fidei instruccionem, non respondeas verbum, id est, exemplo beateCecilienon exeas in actum per indiscretam operacionem.Iterum est notandum quod apes in volando alas extendunt, extensas contrahunt. In extendendo et contrahendo strepitum faciunt. Sic beataCeciliastrepitum faciebat in oracione per gemitum, alas extendebat in contemplacione ad Dominum, extensas contrahebat in predicacione ad proximum. Et iste est rectus ordo predicatorum, scilicet, ut per oracionem mereantur accipere peccatorum remissionem, per contemplacionem secretorum illuminacionem, per predicacionem meritorum accumulacionem. Et de hiis tribus dicitur in legenda sua: Non diebus ac noctibus cessabat ab oracione, quoad primum; nec a colloquis divinis vaccabat, quoad secundum;TiburciumetValerianumad coronas vocabat, quoad tercium. Et propterea ad eius ymitacionem informat Sapiens predicatores, subiungens in auctoritate supradicta: Priusquam interroges ne vituperes quemquam et, cum interrogaveris, corripe iuste. Prius quam interroges, scilicet, in oracione, non vituperes quemquam, scilicet, in predicacione, sed pocius, exemplo beateCecilie, interroga prius, scilicet, divinum consilium in oracione; et post corripe, scilicet, vicium in predicatione, et hoc iuste, quia cum debita discreccione et circumspeccione que perfecte digeritur in contemplacione.Iterum est notandum quod apes mutuo ad operandum se adiuvant, torpentes ad mellificandum stimulant, pro tuendis domiciliis vitam donant. Sic beataCeciliaiuvit pauperes per elemosinarum largicionem, non credentes excitavit ad fidem per miraculorum operacionem, pro patrie domicilio vitam posuit per martyrium et passionem. Primum passionem inchoavit, quia propter hoc fuit iudici presentata; secundum passionem decoravit, quia per hoc innocens est iudicata; tercium passionem integravit, quando anima fuit a corpore separata.Primum declarabat eius caritatem et amiciciam, secundum eius sinceritatem et innocenciam, tercium eius strenuitatem et pacienciam. De hiis tribus dicitur in legenda sua: Ipsa deniqueCeciliade facultatibusValeriani, quas iam pauperibus erogarat, inquiritur, ecce primum; quodAlmachiussibi presentatam post longam altercacionem, cum ipsam superare non posset, iussit eam in bullienti balneo concremari, ecce tercium; sed, dum ministri ligna continuo ministrarent, die integro et nocte quasi in loco frigidissimo mansit; quam spiculator tercio ictu percussit et capud eius amputare non potuit, sed eam semiviventem dereliquit, que, triduo supervivens, assitentes ad fidem confortavit, ecce secundum.Et propterea subiungit Sapiens in auctoritate supradicta: Est homo egens et habundans paupertate et occulus Dei respexit illum et erexit eum ab humilitate et exaltavit caput ipsius et mirati sunt in illo multi et honoraverunt Deum. Certebeata Ceciliafuit egens per actum continue subvencionis, sed habundans per affectum melliflue dileccionis; respicitur a Deo per graciam acceptacionis, erigitur ab humilitate, scilicet, sexus, per constanciam passionis, exaltatur eius caput per habundanciam remuneracionis, mirantur in illa multi per efficaciam miraculorum operacionis, honorant Deum per refferenciam graciarum accionis.",Ecclesiasticus,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/10/35",Paragraph,1,,"Api potestbeatus Ambrosiussimiliter comparari et ideo ipsi potest congruentissime adaptari verbum illud scriptum Iudicum decimo quarto capitulo :Examen apum erat in ore leonis et favus mellis.Cum enim adhuc esset parvulus, examen subintravit os eius, ut in ipsius legenda comuniter continetur. Examen apum est virtutum colleccio, favus mellis dulcis erudicio, severitas leonis debita correccio. Vel in ore leonis notatur vera eius predicacio, in examine apum sancta eius conversacio, in favo mellis utilis fructificacio. Et ista tria sibi conveniunt quia doctor, quia sanctus, quia episcopus et prelatus.Conversacio ipsius per examen apum merito designatur propter quadruplicem rationem. Apis enim habet puritatem in pastu quia meliores flores eligit, sedulitatem in actu quia nunquam ociosa existit, sagacitatem in sensu quia mira arte domicilium et mel componit, fecunditatem in partu quia singulis annis geminos fetus edit. Sic beatus Ambrosius habuit puritatem incorrupcionis contra carnis voluptatem, assiduitatem bone accionis contra cordis pussillanimitatem, sagacitatem circumspeccionis contra presumpcionem, fecunditatem devocionis contra desperacionem. Et he sunt quatuor virtutes que excludunt quatuor temp-taciones.Et propterea de ipso potest exponi illud quod dicitur Ecclesiastici undecimo :Brevis in volatilibus apis et inicium dulcedinis habet fructus eius.Certebeatus Ambrosiusfuit apis in sedulitate bone operacionis, brevis in parvitate proprie consideracionis, volans levitate incorrupcionis, mellifluus suavitate devocionis et oracionis.Iterum est notandum quod per mel recte significaturbeati Ambrosiidoctrina. Habet enim mel virtutem quadruplicem, scilicet, incisivam et ideo ponitur in sirupis, incensivam et ideo nocet colericis, laxativam et ideo confert visceribus, sanativam et ideo prestat vulneribus. Sic doctrina predicacionis et theologice instruccionis incidit per comminacionem supliciorum, intendit per commemoracionem, beneficiorum, purgat per increpacionem peccatorum, sanat et salvat per promissionem premiorum. Per primum immittit timorem, per secundum amorem, per tercium dolorem, per quartum spem et dulcorem. Et hee sunt quatuor mentis affeciones.Et propterea dicitur Apocalipsis decimo :Accepi librum de manu angeli et erat in ore meo tanquam mel dulcis et, cum devorassem illum, amaricatus est venter meus.Certe doctrina theologice instruccionis dicitur liber incutiens nobis timorem de condempnacione reproborum, angelicus incitans ad amorem propter collacionem beneficiorum, dulcis est quia offert dulcorem in expectacione premiorum, sed amarus immitens dolorem ex compunccione peccatorum.",Missing author,Liber iudicum
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/11",Paragraph,1,,"Aptalo, ut habetur ex libro De natura rerum, est animal acerrimum, ita ut venator ei non possit appropinquare. Habet autem longa cornua, serre figuram habencia, ita ut possit eciam arbores magnas et altas secare et ad terram deponere. Cumque sitit venit adflumen Eufratemet bibit. Est autem frutex qui grece dicitur beretice habens virgulta subtilia et prolixa, ad quem ludens cornibus suis, ligat ea virgulis eius, sicque diu clamans auditur et a venatore occiditur.",Missing author,Liber de natura rerum Thome Cantimpratensis
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/12/1",Paragraph,1,,"Aranea, secundum Avicennam, est animal modicum, reptile et multipes, sex vel octo habens pedes, quos semper habet pares et nunquam impares. Et hoc fuit necesse ut semper eius incessus esset equus sicut et ipsum onus. Et hoc est generale in habentibus duo vel plures pedes. Habet autem pedes aliquos breviores et aliquos longiores propter diversas quas facit operaciones ; nam cum quibusdam fila subtiliat et in longum protrahit, cum quibusdam fila pariter nectit, cum quibusdam per fila repit. Et, quando vult, in tele superficie immobiliter se suspendit.",Avicenna,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/12/1",Paragraph,2,,"Aranea vero, secundum Hysidorum libro duodecimo, vermis est aeris, a nutrimento aeris nominata. Que, cum sit exigua corpore, longa fila deducit et, telis semper intenta, vix deficit a labore. Perpetuum autem sustinet in suo labore seu opere dispendium, quia sepe ad modicum flatum venti vel stillidicium pluvie rumpitur tela eius et perdit laborem suum, quia transit velociter cum operis dispendio labor eius.",Isidorus Hispalensis,Etymologiarum sive Originum Isidori libri XX
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/12/2",Paragraph,1,,"Araneehabent diversitatem sexus, secundum Aristotilem libro quinto. Est autem femina maioris corporis quam masculus et pedes habet longiores et flexibiliores et habiliores ad motum et eciam ad texturam. Et, sicut dicit ibidem libro quinto, tempore amoris et coitus femina attrahit marem per fila et post masculus feminam, et non cessabit attraccio donec coniungantur. Et masculus ponitur super ventrem femine. Et iste modus conveniendi est eis neccessarius propter ventris rotunditatem. Et ista coniunccio maxime est in fine veris et in principio estatis, et aliquando in autumpno et in principio hyemis. Et tunc maxime sunt nocive et earum pucture amplius venenose.",Aristoteles,De animalibus Aristotelis
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/12/3",Paragraph,1,,"Aranearumsunt genera multa. Est enim quoddam genus, secundum Plinium in libro decimo nono capitulo quarto, quod spalanen vocatur, et est similis formice sed longe maior corpore, rufum habens caput, reliquum autem corporis nigri est coloris, resparsum albis guttis. Et crebrior est eius ictus quam vespe. Vivit autem maxime iuxta furnos et molas. Contra cuius ictum est remedium animal eiusdem generis ostendere sic percussum, et ad hoc conservantur cum mortue inveniuntur. Quorum cortices contriti et potati medentur morsui mustele.",Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/12/3",Paragraph,2,,"Est et aliud genus lanuginosum, cum grosso capite, et dolor puncture eius sicut scorpionis, et eius morsu genua labefactantur et accidit caligo et vomitus. Aranee est eciam aliud genus, nomine miricoleon sive miriceon, quod alio nomine dicitur formicaleon, formice similis, capite albo, habens nigrum corpus, distinctum maculis albis, cuius morsus vesparum dolore torquet. Et dicitur formicaleon, quia formicas venatur ut leo et earum suggit humiditatem. Sed a passeribus devoratur et ab aliis avibus, ut formica.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/12/3",Paragraph,3,,"Item Aristotiles dicit octavo libro De animalibus quod quedam aranee sunt parve et diversi coloris et sunt acuti et velocis motus; alie sunt maiores et colore nigre et earum crura anteriora sunt longiora et sunt tardioris motus, nisi quando coitu stimulantur. Et nigre solent texere iuxta terram, inter foramina, et manent in textura sua quousque aliqua inciderit bestiola, sicut musca, quam deprehendant. Et si habent famem, suggunt eius humiditatem, et tunc ferunt ad locum suum, ubi deponunt et reservant eam quousque iterum esuriem paciantur. Et quando totam hauserint humiditatem, deiciunt residuum et revertuntur ad iterum venandum.",Aristoteles,De animalibus Aristotelis
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/12/3",Paragraph,4,,"Et non venantur quousque reparaverint quod ruptum est de textura. Et si quis ruperit texturam, incipiet eam reparare circa occasum solis vel circa eius ortum. Et tunc maxime laborat, quia tunc plures bestiole incidunt in texturam. Et femina pariter venatur et masculus iuvat eam. Abscondit autem se aranea sub textura vel sub tela, ne a bestiolis videatur, et maxime quando est magna, quia propter eius magnitudinem non de facili operitur. Facit autem femina ova, ex quibus modice aranee post formantur. Et statim quando pariuntur ponit eas in textura et statim se movent et disponunt se ad texendum, ac si in utero materno instructe sint, et eciam ad venandum ; unde statim aptant recia conveniencia prede sue.",Missing author,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/12/3",Paragraph,5,,"Aranearum est species quedam que venatur lacertum parvum. Quoniam primum incipit texere super ipsum quousque liget eius orificium ligacione forti et tunc saltat super eum et pungit quousque moriatur. Item in eodem eciam dicit idem quod sepe inveniuntur quedam aranee in alvearibus apum, et ille corrumpunt mel et suggunt liquorem eius et contra favos faciunt texturam et corrumpunt eos. Idem dicit Avicenna.",Aristoteles,De animalibus Aristotelis
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/12/3",Paragraph,6,,"Et Plinius de generacione aranearum in libro undecimo et capitulo vigessimo quinto dicit sic : Aranearum natura precipue admiracione est digna. Cuius plura sunt genera. Inter que est quedam que dicitur spalongio, cuius corpus est inexiguum, varium, acuminatum, velox ad saltum, noxium habens morsum. Alia est species maioris corporis et nigri coloris et cruris longioris, cavernas sibi texens iuxta terram. Tercia est species que erudita composicione conspicuas texit telas.",Plinius maior,Historia naturalis Plinii Maioris
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/12/4",Paragraph,1,,"Admirandumest autem qualiter operi tanto sufficiat materia lanigera que de utero aranee ad tante tele texturam paulatim, ut creditur, extrahitur. Et tamen eius uterus vix a tale materia vacuus invenitur. Nec videtur esse verum quod dicit Democritus, quod tanta esset ventris aranee corruptela, ut ex eius egestione tanta fertilitas lanigera generetur. Unde Democritum reprobat Aristotiles libro octavo, quia dicit eum in hoc veritatem non dixisse. Cuius videtur esse racio quia aranee et alia huiusmodi anulosa modici sunt nutrimenti et parvi cibi propter defectum sanguinis et caloris. Unde, cum aranea non tantum cibi capiat quin incomparabiliter ad preparacionem tele continue plus emittat, maior esset superflui emissio quam cibi sumpcio, et maior egestio superflua quam digestio neccessaria ad conservacionem debitam animalis, ut dicit idem.",Democritus,Missing work
"http://ns.inria.fr/zoomathia/Johannes_Egidius_Zamorensis/historia_naturalis_éd._domínguez_garcía_–_garcía_ballester,_1994/1/3/12/4",Paragraph,2,,Item Plinius ibidem : Moderato ungue rotundum et teres educit filum et miro artificio deducit stamina ab infimo ad supremum et iterum deducit transversaliter de puncto ad punctum lineam.,Plinius maior,Missing work
